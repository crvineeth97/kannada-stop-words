[
{"url": "https://www.udayavani.com/kannada/news/sports-news/314441/england-won-by-31-runs", "content": ["\u0c8e\u0c9c\u0ccd\u200c\u0cac\u0cbe\u0cb8\u0ccd\u0c9f\u0ca8\u0ccd\u200c (\u0cac\u0cb0\u0ccd\u0cae\u0cbf\u0c82\u0c97\u0ccd\u200c\u0cb9\u0ccd\u0caf\u0cbe\u0cae\u0ccd\u200c): \u0c90\u0ca4\u0cbf\u0cb9\u0cbe\u0cb8\u0cbf\u0c95 \u0cb8\u0cbe\u0cb5\u0cbf\u0cb0\u0ca8\u0cc7 \u0c9f\u0cc6\u0cb8\u0ccd\u0c9f\u0ccd\u200c \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0c97\u0cc6\u0cb2\u0cc1\u0cb5\u0cbf\u0ca8 \u0cb8\u0cbe\u0cb9\u0cb8\u0ca6\u0cc6\u0cc2\u0c82\u0ca6\u0cbf\u0c97\u0cc6 \u0cae\u0cc6\u0cb0\u0cc6\u0ca6\u0cbf\u0ca6\u0cc6. \u0cac\u0cb0\u0ccd\u0cae\u0cbf\u0c82\u0c97\u0ccd\u200c\u0cb9\u0ccd\u0caf\u0cbe\u0cae\u0ccd\u200c \u0cae\u0cc7\u0cb2\u0cbe\u0c9f\u0ca6\u0cb2\u0ccd\u0cb2\u0cbf \u0caa\u0ccd\u0cb0\u0cb5\u0cbe\u0cb8\u0cbf \u0cad\u0cbe\u0cb0\u0ca4\u0cb5\u0ca8\u0ccd\u0ca8\u0cc1 31 \u0cb0\u0ca8\u0ccd\u0ca8\u0cc1\u0c97\u0cb3\u0cbf\u0c82\u0ca6 \u0cae\u0ca3\u0cbf\u0cb8\u0cbf \u0ca4\u0ca8\u0ccd\u0ca8 \u0c9a\u0cbe\u0cb0\u0cbf\u0ca4\u0ccd\u0cb0\u0cbf\u0c95 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0c97\u0cb3\u0cbf\u0c97\u0cc6\u0c97\u0cc6 \u0cb8\u0cbe\u0c95\u0ccd\u0cb7\u0cbf\u0caf\u0cbe\u0c97\u0cbf\u0ca6\u0cc6.", "\u0cac\u0ccd\u0caf\u0cbe\u0c9f\u0cbf\u0c82\u0c97\u0cbf\u0c97\u0cc6 \u0c85\u0ca4\u0ccd\u0caf\u0c82\u0ca4 \u0c95\u0ca0\u0cbf\u0ca8\u0cb5\u0cbe\u0ca6 \u0c8e\u0c9c\u0ccd\u200c\u0cac\u0cbe\u0cb8\u0ccd\u0c9f\u0ca8\u0ccd\u200c \u0c9f\u0ccd\u0cb0\u0ccd\u0caf\u0cbe\u0c95\u0ccd\u200c\u0ca8\u0cb2\u0ccd\u0cb2\u0cbf 194 \u0cb0\u0ca8\u0ccd\u0ca8\u0cc1\u0c97\u0cb3 \u0c97\u0cc1\u0cb0\u0cbf \u0caa\u0ca1\u0cc6\u0ca6\u0cbf\u0ca6\u0ccd\u0ca6 \u0cad\u0cbe\u0cb0\u0ca4, 4\u0ca8\u0cc7 \u0ca6\u0cbf\u0ca8\u0cb5\u0cbe\u0ca6 \u0cb6\u0ca8\u0cbf\u0cb5\u0cbe\u0cb0 \u0cad\u0ccb\u0c9c\u0ca8 \u0cb5\u0cbf\u0cb0\u0cbe\u0cae\u0ca6 \u0cb9\u0cca\u0ca4\u0ccd\u0ca4\u0cbf\u0c97\u0cc6 \u0cb8\u0cb0\u0cbf\u0caf\u0cbe\u0c97\u0cbf 162 \u0cb0\u0ca8\u0ccd\u0ca8\u0cc1\u0c97\u0cb3\u0cbf\u0c97\u0cc6 \u0ca4\u0ca8\u0ccd\u0ca8\u0cc6\u0cb2\u0ccd\u0cb2 \u0cb5\u0cbf\u0c95\u0cc6\u0c9f\u0ccd\u200c\u0c97\u0cb3\u0ca8\u0ccd\u0ca8\u0cc1 \u0c95\u0cb3\u0cc6\u0ca6\u0cc1\u0c95\u0cc6\u0cc2\u0c82\u0ca1\u0cbf\u0ca4\u0cc1. \u0c87\u0ca6\u0cb0\u0cca\u0c82\u0ca6\u0cbf\u0c97\u0cc6 5 \u0caa\u0c82\u0ca6\u0ccd\u0caf\u0c97\u0cb3 \u0c9f\u0cc6\u0cb8\u0ccd\u0c9f\u0ccd\u200c \u0cb8\u0cb0\u0ca3\u0cbf\u0caf\u0cb2\u0ccd\u0cb2\u0cbf \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c 1-0 \u0cae\u0cc1\u0ca8\u0ccd\u0ca8\u0ca1\u0cc6 \u0cb8\u0cbe\u0ca7\u0cbf\u0cb8\u0cbf\u0ca4\u0cc1.", "\u0c95\u0cbe\u0ca1\u0cbf\u0ca6 \u0cac\u0cc6\u0ca8\u0ccd\u200c \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c4\u0ca8\u0cc7 \u0ca6\u0cbf\u0ca8\u0ca6\u0cbe\u0c9f\u0ca6\u0cb2\u0ccd\u0cb2\u0cbf \u0c86\u0cb2\u0ccd\u200c\u0cb0\u0ccc\u0c82\u0ca1\u0cb0\u0ccd\u200c \u0cac\u0cc6\u0ca8\u0ccd\u200c \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c \u0cad\u0cbe\u0cb0\u0ca4\u0c95\u0ccd\u0c95\u0cc6 \u0cab\u0cbe\u0ca4\u0c95\u0cb5\u0cbe\u0c97\u0cbf \u0caa\u0cb0\u0cbf\u0ca3\u0cae\u0cbf\u0cb8\u0cbf\u0ca6\u0cb0\u0cc1. \u0c89\u0cb0\u0cc1\u0cb3\u0cbf\u0ca6 5 \u0cb5\u0cbf\u0c95\u0cc6\u0c9f\u0ccd\u200c\u0c97\u0cb3\u0cb2\u0ccd\u0cb2\u0cbf 3 \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c \u0caa\u0cbe\u0cb2\u0cbe\u0caf\u0cbf\u0ca4\u0cc1. \u0c87\u0ca6\u0cb0\u0cb2\u0ccd\u0cb2\u0cbf \u0cad\u0cbe\u0cb0\u0cc0 \u0ca6\u0cc6\u0cc2\u0ca1\u0ccd\u0ca1 \u0cac\u0cc7\u0c9f\u0cc6\u0caf\u0cc6\u0c82\u0ca6\u0cb0\u0cc6 \u0c95\u0cc6\u0cc2\u0cb9\u0ccd\u0cb2\u0cbf \u0cb5\u0cbf\u0c95\u0cc6\u0c9f\u0ccd\u200c. \u0c85\u0cb0\u0ccd\u0ca7 \u0cb6\u0ca4\u0c95 \u0cac\u0cbe\u0cb0\u0cbf\u0cb8\u0cbf \u0cae\u0cc1\u0c82\u0ca6\u0cc1\u0cb5\u0cb0\u0cbf\u0caf\u0cc1\u0ca4\u0ccd\u0ca4\u0cbf\u0ca6\u0ccd\u0ca6 \u0cad\u0cbe\u0cb0\u0ca4\u0ca6 \u0c95\u0caa\u0ccd\u0ca4\u0cbe\u0ca8\u0ca8\u0ca8\u0ccd\u0ca8\u0cc1 \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c \u0cb2\u0cc6\u0c97\u0ccd\u200c \u0cac\u0cbf\u0cab\u0ccb\u0cb0\u0ccd\u200c \u0cac\u0cb2\u0cc6\u0c97\u0cc6 \u0cac\u0cc0\u0cb3\u0cbf\u0cb8\u0cbf\u0ca6\u0cb0\u0cc1. \u0cb0\u0cc0\u0cb5\u0ccd\u0caf\u0cc2 \u0ca4\u0cc6\u0c97\u0cc6\u0ca6\u0cc1\u0c95\u0cc6\u0cc2\u0c82\u0ca1\u0cb0\u0cc2 \u0cad\u0cbe\u0cb0\u0ca4\u0c95\u0ccd\u0c95\u0cc6 \u0cb2\u0cbe\u0cad\u0cb5\u0cbe\u0c97\u0cb2\u0cbf\u0cb2\u0ccd\u0cb2. \u0c87\u0c82\u0ca5\u0ca6\u0cc6\u0cc2\u0c82\u0ca6\u0cc1 \u0c95\u0ccd\u0cb7\u0ca3\u0c95\u0ccd\u0c95\u0cbe\u0c97\u0cbf\u0caf\u0cc7 \u0c95\u0cbe\u0caf\u0cc1\u0ca4\u0ccd\u0ca4\u0cbf\u0ca6\u0ccd\u0ca6 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0caa\u0c82\u0ca6\u0ccd\u0caf\u0cb5\u0ca8\u0ccd\u0ca8\u0cc7 \u0c97\u0cc6\u0ca6\u0ccd\u0ca6 \u0cb0\u0cc0\u0ca4\u0cbf\u0caf\u0cb2\u0ccd\u0cb2\u0cbf \u0cb8\u0c82\u0cad\u0ccd\u0cb0\u0cae\u0cbf\u0cb8\u0cbf\u0ca4\u0cc1. \u0c85\u0ca6\u0cc7 \u0c93\u0cb5\u0cb0\u0cbf\u0ca8\u0cb2\u0ccd\u0cb2\u0cbf \u0cb6\u0cae\u0cbf \u0cb5\u0cbf\u0c95\u0cc6\u0c9f\u0ca8\u0ccd\u0ca8\u0cc2 \u0cb9\u0cbe\u0cb0\u0cbf\u0cb8\u0cbf\u0ca6 \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c \u0ca4\u0c82\u0ca1\u0cb5\u0ca8\u0ccd\u0ca8\u0cc1 \u0c97\u0cc6\u0cb2\u0cc1\u0cb5\u0cbf\u0ca8 \u0cac\u0cbe\u0c97\u0cbf\u0cb2\u0cbf\u0ca8 \u0cac\u0cb3\u0cbf \u0ca4\u0c82\u0ca6\u0cc1 \u0ca8\u0cbf\u0cb2\u0ccd\u0cb2\u0cbf\u0cb8\u0cbf\u0ca6\u0cb0\u0cc1. \u0c95\u0cc6\u0cc2\u0ca8\u0cc6\u0caf\u0cb2\u0ccd\u0cb2\u0cbf \u0caa\u0cbe\u0c82\u0ca1\u0ccd\u0caf \u0c85\u0cb5\u0cb0\u0ca8\u0ccd\u0ca8\u0cc1 \u0c95\u0cc1\u0c95\u0ccd\u200c \u0c95\u0cc8\u0c97\u0cc6 \u0c95\u0ccd\u0caf\u0cbe\u0c9a\u0ccd\u200c \u0c95\u0cc6\u0cc2\u0ca1\u0cbf\u0cb8\u0cc1\u0cb5 \u0cae\u0cc2\u0cb2\u0c95 \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c \u0ca4\u0c82\u0ca1\u0ca6 \u0c9c\u0caf\u0cb5\u0ca8\u0ccd\u0ca8\u0cc1 \u0cb8\u0cbe\u0cb0\u0cbf\u0ca6\u0cb0\u0cc1. \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c \u0cb8\u0cbe\u0ca7\u0ca8\u0cc6 40\u0c95\u0ccd\u0c95\u0cc6 4.", "\u0cb5\u0cbf\u0c9a\u0cbe\u0cb0\u0ca3\u0cc6\u0c97\u0cbe\u0c97\u0cbf \u0ca8\u0ccd\u0caf\u0cbe\u0caf\u0cbe\u0cb2\u0caf\u0c95\u0ccd\u0c95\u0cc6 \u0cb9\u0cbe\u0c9c\u0cb0\u0cbe\u0c97\u0cb2\u0cbf\u0cb0\u0cc1\u0cb5\u0cc1\u0ca6\u0cb0\u0cbf\u0c82\u0ca6 \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c \u0ca6\u0ccd\u0cb5\u0cbf\u0ca4\u0cc0\u0caf \u0c9f\u0cc6\u0cb8\u0ccd\u0c9f\u0ccd\u200c \u0c86\u0ca1\u0cc1\u0cb5\u0cc1\u0ca6\u0cc1 \u0c85\u0ca8\u0cc1\u0cae\u0cbe\u0ca8 \u0c8e\u0ca8\u0ccd\u0ca8\u0cb2\u0cbe\u0c97\u0cbf\u0ca6\u0cc6. \u0c88 \u0caa\u0c82\u0ca6\u0ccd\u0caf \u0c90\u0ca4\u0cbf\u0cb9\u0cbe\u0cb8\u0cbf\u0c95 \u0cb2\u0cbe\u0cb0\u0ccd\u0ca1\u0ccd\u0cb8\u0ccd\u200c \u0c85\u0c82\u0c97\u0cb3\u0ca6\u0cb2\u0ccd\u0cb2\u0cbf \u0c97\u0cc1\u0cb0\u0cc1\u0cb5\u0cbe\u0cb0\u0ca6\u0cbf\u0c82\u0ca6 \u0c86\u0cb0\u0c82\u0cad\u0cb5\u0cbe\u0c97\u0cb2\u0cbf\u0ca6\u0cc6.", "\u0c85\u0ca1\u0ccd\u0ca1\u0cbf\u0caf\u0cbe\u0ca6 \"\u0c95\u0cc6\u0cc2\u0cb9\u0ccd\u0cb2\u0cbf \u0cab\u0ccd\u0caf\u0cbe\u0c95\u0ccd\u0c9f\u0cb0\u0ccd\u200c'5 \u0cb5\u0cbf\u0c95\u0cc6\u0c9f\u0cbf\u0c97\u0cc6 110 \u0cb0\u0ca8\u0ccd\u200c \u0cae\u0cbe\u0ca1\u0cbf\u0ca6\u0cb2\u0ccd\u0cb2\u0cbf\u0c82\u0ca6 \u0ca6\u0cbf\u0ca8\u0ca6\u0cbe\u0c9f \u0cae\u0cc1\u0c82\u0ca6\u0cc1\u0cb5\u0cb0\u0cbf\u0cb8\u0cbf\u0ca6 \u0cad\u0cbe\u0cb0\u0ca4, \u0ca8\u0cbe\u0caf\u0c95 \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf \u0cae\u0cc7\u0cb2\u0cc6 \u0cad\u0cbe\u0cb0\u0cc0 \u0cad\u0cb0\u0cb5\u0cb8\u0cc6 \u0c87\u0cb0\u0cbf\u0cb8\u0cbf\u0ca4\u0ccd\u0ca4\u0cc1. \u0c95\u0cc6\u0cc2\u0cb9\u0ccd\u0cb2\u0cbf \u0c95\u0ccd\u0cb0\u0cc0\u0cb8\u0ccd\u200c \u0c86\u0c95\u0ccd\u0cb0\u0cae\u0cbf\u0cb8\u0cbf\u0c95\u0cc6\u0cc2\u0c82\u0ca1\u0ca6\u0ccd\u0ca6\u0cc7 \u0c86\u0ca6\u0cb2\u0ccd\u0cb2\u0cbf \u0cad\u0cbe\u0cb0\u0ca4\u0ca6 \u0c97\u0cc6\u0cb2\u0cc1\u0cb5\u0cc1 \u0c96\u0c9a\u0cbf\u0ca4 \u0c8e\u0c82\u0cac \u0cb2\u0cc6\u0c95\u0ccd\u0c95\u0cbe\u0c9a\u0cbe\u0cb0 \u0c8e\u0cb2\u0ccd\u0cb2\u0cb0\u0ca6\u0cbe\u0c97\u0cbf\u0ca4\u0ccd\u0ca4\u0cc1. \u0cb9\u0cbe\u0c97\u0cc6\u0caf\u0cc7 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0c95\u0cc2\u0ca1 \u0c95\u0cc6\u0cc2\u0cb9\u0ccd\u0cb2\u0cbf \u0cb5\u0cbf\u0c95\u0cc6\u0c9f\u0ccd\u200c \u0cac\u0cc7\u0c9f\u0cc6\u0c97\u0cc6 \u0cad\u0cbe\u0cb0\u0cc0 \u0cb5\u0ccd\u0caf\u0cc2\u0cb9\u0cb5\u0ca8\u0ccd\u0ca8\u0cc7 \u0cb0\u0c9a\u0cbf\u0cb8\u0cbf\u0ca4\u0ccd\u0ca4\u0cc1. \u0cad\u0cbe\u0cb0\u0ca4\u0cc0\u0caf \u0c95\u0caa\u0ccd\u0ca4\u0cbe\u0ca8 \u0cae\u0cca\u0ca6\u0cb2 \u0cb8\u0cb0\u0ca6\u0cbf\u0caf\u0cb2\u0ccd\u0cb2\u0cbf \u0c86\u0ca4\u0cbf\u0ca5\u0cc7\u0caf\u0cb0 \u0ca6\u0cbe\u0cb3\u0cbf\u0caf\u0ca8\u0ccd\u0ca8\u0cc1 \u0caa\u0cc1\u0ca1\u0cbf\u0c97\u0cc1\u0c9f\u0ccd\u0c9f\u0cbf 149 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf\u0ca6\u0ccd\u0ca6\u0cc1 \u0c86\u0c82\u0c97\u0ccd\u0cb2\u0cb0 \u0caa\u0cbe\u0cb2\u0cbf\u0c97\u0cc6 \u0ca6\u0cc1\u0c83\u0cb8\u0ccd\u0cb5\u0caa\u0ccd\u0ca8\u0cb5\u0cbe\u0c97\u0cbf \u0c95\u0cbe\u0ca1\u0cc1\u0ca4\u0ccd\u0ca4\u0cb2\u0cc7 \u0c87\u0ca4\u0ccd\u0ca4\u0cc1. \u0cb9\u0cc0\u0c97\u0cbe\u0c97\u0cbf \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0c97\u0cc6\u0cb2\u0cc1\u0cb5\u0cbf\u0c97\u0cc6 \"\u0c95\u0cc6\u0cc2\u0cb9\u0ccd\u0cb2\u0cbf \u0cab\u0ccd\u0caf\u0cbe\u0c95\u0ccd\u0c9f\u0cb0\u0ccd\u200c' \u0ca6\u0cc6\u0cc2\u0ca1\u0ccd\u0ca1 \u0c85\u0ca1\u0ccd\u0ca1\u0cbf\u0caf\u0cbe\u0c97\u0cbf\u0ca6\u0ccd\u0ca6\u0cb0\u0cb2\u0ccd\u0cb2\u0cbf \u0c85\u0ca8\u0cc1\u0cae\u0cbe\u0ca8\u0cb5\u0cc7 \u0c87\u0cb0\u0cb2\u0cbf\u0cb2\u0ccd\u0cb2. \u0c95\u0cc6\u0cc2\u0ca8\u0cc6\u0c97\u0cc2 \u0c95\u0cc6\u0cc2\u0cb9\u0ccd\u0cb2\u0cbf \u0caa\u0ca4\u0ca8\u0cb5\u0cc7 \u0caa\u0c82\u0ca6\u0ccd\u0caf\u0ca6 \u0c9f\u0cb0\u0ccd\u0ca8\u0cbf\u0c82\u0c97\u0ccd\u200c \u0caa\u0cbe\u0caf\u0cbf\u0c82\u0c9f\u0ccd\u200c \u0c8e\u0ca8\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cbf\u0ca4\u0cc1.", "\u0c8e\u0cb2\u0ccd\u0cb2 \u0cac\u0ccc\u0cb2\u0cb0\u0ccd\u200c\u0c97\u0cb3\u0cbf\u0c97\u0cc2 \u0caf\u0cb6\u0cb8\u0ccd\u0cb8\u0cc1\u0cae\u0cc2\u0cb0\u0ca8\u0cc7 \u0ca6\u0cbf\u0ca8\u0ca6\u0cbe\u0c9f\u0ca6 \u0c95\u0cc6\u0cc2\u0ca8\u0cc6\u0c97\u0cc6 \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf \u0cae\u0ca4\u0ccd\u0ca4\u0cc1 \u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0c95\u0ccd\u0cb0\u0cc0\u0cb8\u0cbf\u0ca8\u0cb2\u0ccd\u0cb2\u0cbf \u0c89\u0cb3\u0cbf\u0ca6\u0cbf\u0ca6\u0ccd\u0ca6\u0cb0\u0cc1. \u0c9c\u0cc7\u0cae\u0ccd\u0cb8\u0ccd\u200c \u0c86\u0ccd\u0caf\u0c82\u0ca1\u0cb0\u0ccd\u0cb8\u0ca8\u0ccd\u200c \u0c8e\u0cb8\u0cc6\u0ca6 \u0ca6\u0cbf\u0ca8\u0ca6 \u0cae\u0cca\u0ca6\u0cb2 \u0c93\u0cb5\u0cb0\u0cbf\u0ca8\u0cb2\u0ccd\u0cb2\u0cc7 \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c (20) \u0c94\u0c9f\u0cbe\u0ca6\u0cb0\u0cc1. \u0c95\u0cc6\u0cc2\u0cb9\u0ccd\u0cb2\u0cbf-\u0caa\u0cbe\u0c82\u0ca1\u0ccd\u0caf \u0cb8\u0cc7\u0cb0\u0cbf\u0c95\u0cc6\u0cc2\u0c82\u0ca1\u0cc1 \u0ca8\u0cbf\u0ca7\u0cbe\u0ca8\u0cb5\u0cbe\u0c97\u0cbf \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0c95\u0c9f\u0ccd\u0c9f\u0ca4\u0cc6\u0cc2\u0ca1\u0c97\u0cbf\u0ca6\u0cb0\u0cc1. \u0cb8\u0ccd\u0c95\u0ccb\u0cb0\u0ccd\u200c 141\u0c95\u0ccd\u0c95\u0cc6 \u0ca4\u0cb2\u0cc1\u0caa\u0cbf\u0ca6 \u0cb5\u0cc7\u0cb3\u0cc6 \u0c95\u0cc6\u0cc2\u0cb9\u0ccd\u0cb2\u0cbf \u0cb5\u0cbf\u0c95\u0cc6\u0c9f\u0ccd\u200c \u0cac\u0cbf\u0ca4\u0ccd\u0ca4\u0cc1. \u0c95\u0caa\u0ccd\u0ca4\u0cbe\u0ca8\u0ca8 \u0c97\u0cb3\u0cbf\u0c95\u0cc6 51 \u0cb0\u0ca8\u0ccd\u200c. 93 \u0c8e\u0cb8\u0cc6\u0ca4 \u0ca8\u0cbf\u0cad\u0cbe\u0caf\u0cbf\u0cb8\u0cbf\u0ca6 \u0c85\u0cb5\u0cb0\u0cc1 4 \u0cac\u0ccc\u0c82\u0ca1\u0cb0\u0cbf \u0cb9\u0cca\u0ca1\u0cc6\u0ca6\u0cb0\u0cc1.", "\u0c95\u0cc6\u0cc2\u0cb9\u0ccd\u0cb2\u0cbf \u0ca8\u0cbf\u0cb0\u0ccd\u0c97\u0cae\u0ca8\u0ca6 \u0cac\u0cb3\u0cbf\u0c95 \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf \u0cad\u0cbe\u0cb0\u0ca4\u0ca6 \u0c86\u0cb8\u0cc6\u0caf\u0ca8\u0ccd\u0ca8\u0cc1 \u0cae\u0ca4\u0ccd\u0ca4\u0cc6 \u0c9a\u0cbf\u0c97\u0cc1\u0cb0\u0cbf\u0cb8\u0cbf\u0ca6\u0cb0\u0cc1. \u0c8e\u0c82\u0ca6\u0cbf\u0ca8 \u0c86\u0c95\u0ccd\u0cb0\u0cae\u0ca3\u0c95\u0cbe\u0cb0\u0cbf \u0c86\u0c9f\u0cb5\u0ca8\u0ccd\u0ca8\u0cc1 \u0cac\u0cbf\u0c9f\u0ccd\u0c9f\u0cc1 \u0cb0\u0c95\u0ccd\u0cb7\u0ca3\u0cbe\u0ca4\u0ccd\u0cae\u0c95 \u0cac\u0ccd\u0caf\u0cbe\u0c9f\u0cbf\u0c82\u0c97\u0cbf\u0c97\u0cc6 \u0c87\u0cb3\u0cbf\u0ca6\u0cb0\u0cc1. \u0c86\u0ca6\u0cb0\u0cc6 \u0c92\u0ca4\u0ccd\u0ca4\u0ca1\u0cb5\u0ca8\u0ccd\u0ca8\u0cc1 \u0ca8\u0cbf\u0cad\u0cbe\u0caf\u0cbf\u0cb8\u0cb2\u0cc1 \u0c85\u0cb5\u0cb0\u0cbf\u0c82\u0ca6\u0cbe\u0c97\u0cb2\u0cbf\u0cb2\u0ccd\u0cb2. 61 \u0c8e\u0cb8\u0cc6\u0ca4 \u0c8e\u0ca6\u0cc1\u0cb0\u0cbf\u0cb8\u0cbf\u0ca6 \u0caa\u0cbe\u0c82\u0ca1\u0ccd\u0caf 4 \u0cac\u0ccc\u0c82\u0ca1\u0cb0\u0cbf \u0ca8\u0cc6\u0cb0\u0cb5\u0cbf\u0ca8\u0cbf\u0c82\u0ca6 31 \u0cb0\u0ca8\u0ccd\u200c \u0cae\u0cbe\u0ca1\u0cbf\u0ca6\u0cb0\u0cc1.", "\u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0cb8\u0cbe\u0c82 \u0c95 \u0cac\u0ccc\u0cb2\u0cbf\u0c82\u0c97\u0ccd\u200c \u0cae\u0cc2\u0cb2\u0c95 \u0ca7\u0cbe\u0cb0\u0cbe\u0cb3 \u0caf\u0cb6\u0cb8\u0ccd\u0cb8\u0cc1 \u0c95\u0c82\u0ca1\u0cbf\u0ca4\u0cc1. \u0ca6\u0cbe\u0cb3\u0cbf\u0c97\u0cbf\u0cb3\u0cbf\u0ca6 \u0c8e\u0cb2\u0ccd\u0cb2 \u0cac\u0ccc\u0cb2\u0cb0\u0ccd\u200c\u0c97\u0cb3\u0cc2 \u0cb5\u0cbf\u0c95\u0cc6\u0c9f\u0ccd\u200c \u0cac\u0cc7\u0c9f\u0cc6\u0caf\u0cbe\u0ca1\u0cbf \u0caa\u0ccd\u0cb0\u0cb5\u0cbe\u0cb8\u0cbf\u0c97\u0cb0\u0ca8\u0ccd\u0ca8\u0cc1 \u0c95\u0cbe\u0ca1\u0cbf\u0ca6\u0cb0\u0cc1. \u0c85\u0cae\u0ccb\u0c98 \u0c86\u0cb2\u0ccd\u200c\u0cb0\u0ccc\u0c82\u0ca1\u0ccd\u200c \u0caa\u0ccd\u0cb0\u0ca6\u0cb0\u0ccd\u0cb6\u0ca8\u0cb5\u0cbf\u0ca4\u0ccd\u0ca4 \u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c \u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0 \u0c97\u0ccc\u0cb0\u0cb5\u0c95\u0ccd\u0c95\u0cc6 \u0caa\u0cbe\u0ca4\u0ccd\u0cb0\u0cb0\u0cbe\u0ca6\u0cb0\u0cc1.", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf* \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0caa\u0ccd\u0cb0\u0ca5\u0cae \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u00a0\u00a0 \u00a0287* \u0cad\u0cbe\u0cb0\u0ca4 \u0caa\u0ccd\u0cb0\u0ca5\u0cae \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u00a0\u00a0 \u00a0274* \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0ca6\u0ccd\u0cb5\u0cbf\u0ca4\u0cc0\u0caf \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u00a0\u00a0 \u00a0180* \u0cad\u0cbe\u0cb0\u0ca4 \u0ca6\u0ccd\u0cb5\u0cbf\u0ca4\u0cc0\u0caf \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c(\u0c97\u0cc6\u0cb2\u0cc1\u0cb5\u0cbf\u0ca8 \u0c97\u0cc1\u0cb0\u0cbf 194 \u0cb0\u0ca8\u0ccd\u200c)\u0cae\u0cc1\u0cb0\u0cb3\u0cbf \u0cb5\u0cbf\u0c9c\u0caf\u0ccd\u200c\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0cac\u0ccd\u0cb0\u0cbe\u0ca1\u0ccd\u200c\u00a0\u00a0 \u00a06\u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c\u00a0\u00a0 \u00a0\u0cb8\u0cbf \u0cac\u0cc7\u0cb0\u0ccd\u200c\u0cb8\u0ccd\u0c9f\u0cca \u0cac\u0cbf \u0cac\u0ccd\u0cb0\u0cbe\u0ca1\u0ccd\u200c\u00a0\u00a0 \u00a013\u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c\u00a0\u00a0 \u00a0\u0cb8\u0cbf \u0cac\u0cc7\u0cb0\u0ccd\u200c\u0cb8\u0ccd\u0c9f\u0cca \u0cac\u0cbf \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a013\u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a051\u0c85\u0c9c\u0cbf\u0c82\u0c95\u0ccd\u0caf \u0cb0\u0cb9\u0cbe\u0ca8\u0cc6\u00a0\u00a0 \u00a0\u0cb8\u0cbf \u0cac\u0cc7\u0cb0\u0ccd\u200c\u0cb8\u0ccd\u0c9f\u0cca \u0cac\u0cbf \u0c95\u0cb0\u0ca8\u0ccd\u200c\u00a0\u00a0 \u00a02\u0c86\u0cb0\u0ccd\u200c. \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0\u00a0 \u00a0\u0cb8\u0cbf \u0cac\u0cc7\u0cb0\u0ccd\u200c\u0cb8\u0ccd\u0c9f\u0cca \u0cac\u0cbf \u0c86\u0ccd\u0caf\u0c82\u0ca1\u0cb0\u0ccd\u0cb8\u0ca8\u0ccd\u200c\u00a0\u00a0 \u00a013\u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c\u00a0\u00a0 \u00a0\u0cb8\u0cbf \u0cae\u0cbe\u0cb2\u0ca8\u0ccd\u200c \u0cac\u0cbf \u0c86\u0ccd\u0caf\u0c82\u0ca1\u0cb0\u0ccd\u0cb8\u0ca8\u0ccd\u200c\u00a0\u00a0 \u00a020\u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf\u00a0\u00a0 \u00a0\u0cb8\u0cbf \u0c95\u0cc1\u0c95\u0ccd\u200c \u0cac\u0cbf \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a031\u0cae\u0cca\u0cb9\u0cae\u0ccd\u0cae\u0ca6\u0ccd\u200c \u0cb6\u0cae\u0cbf\u00a0\u00a0 \u00a0\u0cb8\u0cbf \u0cac\u0cc7\u0cb0\u0ccd\u200c\u0cb8\u0ccd\u0c9f\u0cca \u0cac\u0cbf \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a00\u0c87\u0cb6\u0cbe\u0c82\u0ca4\u0ccd\u200c \u0cb6\u0cb0\u0ccd\u0cae\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0cb0\u0cb6\u0cc0\u0ca6\u0ccd\u200c\u00a0\u00a0 \u00a011\u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a00\u0c87\u0ca4\u0cb0\u00a0\u00a0 \u00a0\u00a0\u00a0 \u00a02\u0c92\u0c9f\u0ccd\u0c9f\u0cc1 \u00a0(\u0c86\u0cb2\u0ccc\u0c9f\u0ccd\u200c)\u00a0\u00a0 \u00a0\u00a0\u00a0 \u00a0162\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-19, 2-22, 3-46, 4-63, 5-78, 6-112, 7-141, 8-141, 9-154.\u0cac\u0ccc\u0cb2\u0cbf\u0c82\u0c97\u0ccd\u200c:\u0c9c\u0cc7\u0cae\u0ccd\u0cb8\u0ccd\u200c \u0c86\u0ccd\u0caf\u0c82\u0ca1\u0cb0\u0ccd\u0cb8\u0ca8\u0ccd\u200c\u00a0\u00a0 \u00a0\u00a0\u00a0 \u00a016-2-50-2\u0cb8\u0ccd\u0c9f\u0cc1\u0cb5\u0cb0\u0ccd\u0c9f\u0ccd\u200c \u0cac\u0ccd\u0cb0\u0cbe\u0ca1\u0ccd\u200c\u00a0\u00a0 \u00a0\u00a0\u00a0 \u00a014-2-43-2\u0cac\u0cc6\u0ca8\u0ccd\u200c \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a0\u00a0\u00a0 \u00a014.2-2-40-4\u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c\u00a0\u00a0 \u00a0\u00a0\u00a0 \u00a06-0-18-1\u0c86\u0ca6\u0cbf\u0cb2\u0ccd\u200c \u0cb0\u0cb6\u0cc0\u0ca6\u0ccd\u200c\u00a0\u00a0 \u00a0\u00a0\u00a0 \u00a04-1-9-1\u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0: \u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c2\u0ca8\u0cc7 \u0c9f\u0cc6\u0cb8\u0ccd\u0c9f\u0ccd\u200c: \u0cb2\u0c82\u0ca1\u0ca8\u0ccd\u200c (\u0c86. 9-13)", "\u0c85\u0ca4\u0cbf\u0cb0\u0cc7\u0c95\u0ca6 \u0cb5\u0cb0\u0ccd\u0ca4\u0ca8\u0cc6 \u0c87\u0cb6\u0cbe\u0c82\u0ca4\u0ccd\u200c\u0c97\u0cc6 \u0ca6\u0c82\u0ca1\u0c85\u0ca4\u0cbf\u0cb0\u0cc7\u0c95\u0ca6 \u0cb8\u0c82\u0cad\u0ccd\u0cb0\u0cae\u0cbe\u0c9a\u0cb0\u0ca3\u0cc6 \u0ca8\u0ca1\u0cc6\u0cb8\u0cbf \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0ca8\u0cc0\u0ca4\u0cbf\u0cb8\u0c82\u0cb9\u0cbf\u0ca4\u0cc6\u0caf\u0ca8\u0ccd\u0ca8\u0cc1 \u0c89\u0cb2\u0ccd\u0cb2\u0c82 \u0cb8\u0cbf\u0ca6\u0ccd\u0ca6\u0c95\u0ccd\u0c95\u0cbe\u0c97\u0cbf \u0cad\u0cbe\u0cb0\u0ca4\u0ca6 \u0caa\u0cc7\u0cb8\u0ccd\u200c \u0cac\u0ccc\u0cb2\u0cb0\u0ccd\u200c \u0c87\u0cb6\u0cbe\u0c82\u0ca4\u0ccd\u200c \u0cb6\u0cb0\u0ccd\u0cae \u0c85\u0cb5\u0cb0\u0cbf\u0c97\u0cc6 \u0caa\u0c82\u0ca6\u0ccd\u0caf\u0ca6 \u0cb8\u0c82\u0cad\u0cbe\u0cb5\u0ca8\u0cc6\u0caf \u0cb6\u0cc7. 15\u0cb0\u0cb7\u0ccd\u0c9f\u0cc1 \u0ca6\u0c82\u0ca1 \u0cb5\u0cbf\u0ca7\u0cbf\u0cb8\u0cb2\u0cbe\u0c97\u0cbf\u0ca6\u0cc6. 3\u0ca8\u0cc7 \u0ca6\u0cbf\u0ca8\u0ca6\u0cbe\u0c9f\u0ca6 \u0cac\u0cb3\u0cbf\u0c95 \u0cae\u0ccd\u0caf\u0cbe\u0c9a\u0ccd\u200c \u0cb0\u0cc6\u0cab\u0ccd\u0cb0\u0cbf \u0c9c\u0cc6\u0cab\u0ccd \u0c95\u0ccd\u0cb0\u0ccb\u0cb5\u0ccd\u200c \u0caf\u0cbe\u0cb5\u0cc1\u0ca6\u0cc7 \u0cb5\u0cbf\u0c9a\u0cbe\u0cb0\u0ca3\u0cc6 \u0ca8\u0ca1\u0cc6\u0cb8\u0ca6\u0cc6 \u0c88 \u0ca6\u0c82\u0ca1\u0cb5\u0ca8\u0ccd\u0ca8\u0cc1 \u0caa\u0ccd\u0cb0\u0c95\u0c9f\u0cbf\u0cb8\u0cbf\u0ca6\u0cb0\u0cc1.", "\u0cb6\u0cc1\u0c95\u0ccd\u0cb0\u0cb5\u0cbe\u0cb0 \u0c87\u0c82\u0c97\u0ccd\u0cb2\u0cc6\u0c82\u0ca1\u0cbf\u0ca8 \u0ca6\u0ccd\u0cb5\u0cbf\u0ca4\u0cc0\u0caf \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0cb5\u0cc7\u0cb3\u0cc6 \u0ca1\u0cc7\u0cb5\u0cbf\u0ca1\u0ccd\u200c \u0cae\u0cbe\u0cb2\u0ca8\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4 \u0cb8\u0c82\u0cad\u0ccd\u0cb0\u0cae\u0ca6\u0cb2\u0ccd\u0cb2\u0cbf \u0c88 \u0c98\u0c9f\u0ca8\u0cc6 \u0ca8\u0ca1\u0cc6\u0ca6\u0cbf\u0ca4\u0ccd\u0ca4\u0cc1. \u0cae\u0cbe\u0cb2\u0ca8\u0ccd\u200c \u0caa\u0cc6\u0cb5\u0cbf\u0cb2\u0cbf\u0caf\u0ca8\u0ccd\u200c\u0ca8\u0ca4\u0ccd\u0ca4 \u0cb8\u0cbe\u0c97\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cbe\u0c97 \u0c85\u0cb5\u0cb0 \u0cb8\u0cae\u0cc0\u0caa\u0c95\u0ccd\u0c95\u0cc6 \u0ca4\u0cc6\u0cb0\u0cb3\u0cbf\u0ca6 \u0c87\u0cb6\u0cbe\u0c82\u0ca4\u0ccd\u200c \u0c86\u0c95\u0ccd\u0cb0\u0cae\u0ca3\u0c95\u0cbe\u0cb0\u0cbf \u0cb9\u0cbe\u0c97\u0cc2 \u0c85\u0ca4\u0cbf\u0cb0\u0cc7\u0c95\u0ca6 \u0cb8\u0c82\u0cad\u0ccd\u0cb0\u0cae \u0ca8\u0ca1\u0cc6\u0cb8\u0cbf\u0ca6\u0ccd\u0ca6\u0cb0\u0cc1.", "\u0cb0\u0cbe\u0ca4\u0ccd\u0cb0\u0cbf \u0c97\u0ca1\u0ca6\u0ccd\u0ca6\u0cbe\u0c97\u0cbf \u0ca8\u0cbf\u0ca6\u0ccd\u0ca6\u0cc6 \u0cae\u0cbe\u0ca1\u0cc1\u0cb5\u0cc6: \u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c\"\u0ca8\u0ca8\u0ccd\u0ca8 \u0caa\u0cbe\u0cb2\u0cbf\u0c97\u0cc6 \u0c87\u0ca6\u0cc6\u0cc2\u0c82\u0ca6\u0cc1 \u0cb5\u0cbf\u0cb6\u0cc7\u0cb7 \u0cb9\u0cbe\u0c97\u0cc2 \u0cb8\u0ccd\u0cae\u0cb0\u0ca3\u0cc0\u0caf \u0c97\u0cb3\u0cbf\u0c97\u0cc6. \u0c88 \u0c95\u0cc1\u0cb0\u0cbf\u0ca4\u0cc1 \u0cb9\u0cc6\u0c9a\u0ccd\u0c9a\u0cc1 \u0caa\u0ccd\u0cb0\u0ca4\u0cbf\u0c95\u0ccd\u0cb0\u0cbf\u0caf\u0cbf\u0cb8\u0cb2\u0cbe\u0cb0\u0cc6. \u0c87\u0c82\u0ca6\u0cc1 \u0cb0\u0cbe\u0ca4\u0ccd\u0cb0\u0cbf \u0ca8\u0cbe\u0ca8\u0cc1 \u0c97\u0ca1\u0ca6\u0ccd\u0ca6\u0cbe\u0c97\u0cbf \u0ca8\u0cbf\u0ca6\u0ccd\u0ca6\u0cc6 \u0cae\u0cbe\u0ca1\u0cac\u0cc7\u0c95\u0cc1. \u0ca8\u0cbf\u0ca8\u0ccd\u0ca8\u0cc6 \u0ca8\u0cbf\u0ca6\u0ccd\u0ca6\u0cc6 \u0c87\u0cb2\u0ccd\u0cb2\u0ca6 \u0cb0\u0cbe\u0ca4\u0ccd\u0cb0\u0cbf\u0caf\u0ca8\u0ccd\u0ca8\u0cc1 \u0c95\u0cb3\u0cc6\u0ca6\u0cbf\u0ca6\u0ccd\u0ca6\u0cc6...' \u0c8e\u0c82\u0cac\u0cc1\u0ca6\u0cbe\u0c97\u0cbf \u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0 \u0c86\u0c9f\u0c97\u0cbe\u0cb0 \u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c \u0caa\u0ccd\u0cb0\u0ca4\u0cbf\u0c95\u0ccd\u0cb0\u0cbf\u0caf\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6.", "\"\u0c86\u0ccd\u0caf\u0c82\u0ca1\u0cb0\u0ccd\u0cb8\u0ca8\u0ccd\u200c \u0cae\u0cc2\u0cb0\u0ca8\u0cc7 \u0ca6\u0cbf\u0ca8\u0ca6\u0cbe\u0c9f\u0ca6 \u0c95\u0cc6\u0cc2\u0ca8\u0cc6\u0caf\u0cb2\u0ccd\u0cb2\u0cbf \u0c85\u0cb6\u0ccd\u0cb5\u0cbf\u200c\u0ca8\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4\u0cbe\u0c97 \u0ca8\u0cae\u0c97\u0cc6 \u0c97\u0cc6\u0cb2\u0cc1\u0cb5\u0cbf\u0ca8 \u0cad\u0cb0\u0cb5\u0cb8\u0cc6 \u0cae\u0cc2\u0ca1\u0cbf\u0ca4\u0ccd\u0ca4\u0cc1. \u0c86\u0ca6\u0cb0\u0cc6 \u0c95\u0ccd\u0cb0\u0cc0\u0cb8\u0cbf\u0ca8\u0cb2\u0ccd\u0cb2\u0cbf \u0c89\u0cb3\u0cbf\u0ca6\u0cbf\u0ca6\u0ccd\u0ca6 \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf\u0caf\u0ca6\u0ccd\u0ca6\u0cc7 \u0c9a\u0cbf\u0c82\u0ca4\u0cc6\u0caf\u0cbe\u0c97\u0cbf\u0ca4\u0ccd\u0ca4\u0cc1. \u0ca5\u0ccd\u0caf\u0cbe\u0c82\u0c95\u0ccd\u200c\u0cab\u200c\u0cc1\u0cb2\u0cbf, \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c \u0caa\u0c82\u0ca6\u0ccd\u0caf\u0ca6 \u0c9a\u0cbf\u0ca4\u0ccd\u0cb0\u0ca3\u0cb5\u0ca8\u0ccd\u0ca8\u0cc7 \u0cac\u0ca6\u0cb2\u0cbf\u0cb8\u0cbf\u0ca6\u0cb0\u0cc1...' \u0c8e\u0c82\u0ca6\u0cc1\u0ca8 \u0c95\u0cb0\u0ca8\u0ccd\u200c \u0cb9\u0cc7\u0cb3\u0cbf\u0ca6\u0cb0\u0cc1. \u0c87\u0ca6\u0cc1 \u0c85\u0cb5\u0cb0 \u0c95\u0cc7\u0cb5\u0cb2 2\u0ca8\u0cc7 \u0c9f\u0cc6\u0cb8\u0ccd\u0c9f\u0ccd\u200c \u0caa\u0c82\u0ca6\u0ccd\u0caf."], "title": "\u0cb8\u0cbe\u0cb5\u0cbf\u0cb0\u0ca8\u0cc7 \u0c9f\u0cc6\u0cb8\u0ccd\u0c9f\u0ccd\u200c\u0ca8\u0cb2\u0ccd\u0cb2\u0cbf \u0c97\u0cc6\u0cb2\u0cc1\u0cb5\u0cbf\u0ca8 \u0cb8\u0cbe\u0cb9\u0cb8"},
{"url": "https://www.udayavani.com/kannada/news/sports-news/313958/india---england-historical-test", "content": ["\u0c8e\u0c9c\u0ccd\u200c\u0cac\u0cbe\u0cb8\u0ccd\u0c9f\u0ca8\u0ccd: \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0caa\u0cbe\u0cb2\u0cbf\u0ca8 \u0cb8\u0cbe\u0cb5\u0cbf\u0cb0\u0ca8\u0cc7 \u0c9f\u0cc6\u0cb8\u0ccd\u0c9f\u0ccd\u200c \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0cad\u0cbe\u0cb0\u0ca4\u0ca6 \u0c95\u0caa\u0ccd\u0ca4\u0cbe\u0ca8 \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf \u0ca8\u0cc2\u0cb0\u0cb0 \u0c86\u0c9f\u0ca6 \u0cae\u0cc2\u0cb2\u0c95 \u0cb0\u0c82\u0c9c\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6. \u0c85\u0cb5\u0cb0\u0cc1 \u00a0149 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf \u0c95\u0cc1\u0cb8\u0cbf\u0ca6 \u0cad\u0cbe\u0cb0\u0ca4\u0c95\u0ccd\u0c95\u0cc6 \u0c86\u0cb8\u0cb0\u0cc6\u0caf\u0cbe\u0c97\u0cbf \u0ca8\u0cbf\u0c82\u0ca4\u0cb0\u0cc1. \u0c87\u0c82\u0c97\u0ccd\u0cb2\u0cc6\u0c82\u0ca1\u0cbf\u0ca8 287 \u0cb0\u0ca8\u0ccd\u0ca8\u0cc1\u0c97\u0cb3 \u0cae\u0cca\u0ca6\u0cb2 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0c97\u0cc6 \u0c9c\u0cb5\u0cbe\u0cac\u0cc1 \u0ca8\u0cc0\u0ca1\u0cbf\u0ca6 \u0cad\u0cbe\u0cb0\u0ca4 274\u0c95\u0ccd\u0c95\u0cc6 \u0c86\u0cb2\u0ccc\u0c9f\u0ccd\u200c \u0c86\u0caf\u0cbf\u0ca4\u0cc1.\u00a0100 \u0cb0\u0ca8\u0ccd\u0ca8\u0cbf\u0c97\u0cc6 5 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cc1 \u0ca4\u0cc0\u0cb5\u0ccd\u0cb0 \u0cb8\u0c82\u0c95\u0c9f\u0ca6\u0cb2\u0ccd\u0cb2\u0cbf\u0ca6\u0ccd\u0ca6 \u0cad\u0cbe\u0cb0\u0ca4\u0cb5\u0ca8\u0ccd\u0ca8\u0cc1 \u0c95\u0cc6\u0cc2\u0cb9\u0ccd\u0cb2\u0cbf \u0c85\u0cae\u0ccb\u0c98 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb9\u0ccb\u0cb0\u0cbe\u0c9f\u0ca6 \u0cae\u0cc2\u0cb2\u0c95 \u0cae\u0cc7\u0cb2\u0cc6\u0ca4\u0ccd\u0ca4\u0cbf\u0ca6\u0cb0\u0cc1. \u00a0\u00a0", "\u0c87\u0ca6\u0cc1 67\u0ca8\u0cc7 \u0c9f\u0cc6\u0cb8\u0ccd\u0c9f\u0ccd\u200c\u0ca8\u0cb2\u0ccd\u0cb2\u0cbf \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf \u0cac\u0cbe\u0cb0\u0cbf\u0cb8\u0cbf\u0ca6 22\u0ca8\u0cc7 \u0cb6\u0ca4\u0c95. 172 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0c85\u0cb5\u0cb0 \u0c88 \u0c86\u0caa\u0ca4\u0ccd\u0c95\u0cbe\u0cb2\u0ca6 \u0cb6\u0ca4\u0c95 \u0ca6\u0cbe\u0c96\u0cb2\u0cbe\u0caf\u0cbf\u0ca4\u0cc1. \u0c92\u0c9f\u0ccd\u0c9f\u0cc1 225 \u0c8e\u0cb8\u0cc6\u0ca4 \u0c8e\u0ca6\u0cc1\u0cb0\u0cbf\u0cb8\u0cbf\u0ca6 \u0c95\u0cc6\u0cc2\u0cb9\u0ccd\u0cb2\u0cbf 22 \u0cac\u0ccc\u0c82\u0ca1\u0cb0\u0cbf \u0cb9\u0cbe\u0c97\u0cc2 \u0c92\u0c82\u0ca6\u0cc1 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cb8\u0cbf\u0ca1\u0cbf\u0cb8\u0cbf\u0ca6\u0cb0\u0cc1.\u00a0 \u0caa\u0c82\u0ca6\u0ccd\u0caf\u0ca6 \u0ca6\u0ccd\u0cb5\u0cbf\u0ca4\u0cc0\u0caf \u0ca6\u0cbf\u0ca8\u0cb5\u0cbe\u0ca6 \u0c97\u0cc1\u0cb0\u0cc1\u0cb5\u0cbe\u0cb0 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c 287 \u0cb0\u0ca8\u0ccd\u0ca8\u0cc1\u0c97\u0cb3\u0cbf\u0c97\u0cc6 \u0cb8\u0cb0\u0ccd\u0cb5\u0caa\u0ca4\u0ca8 \u0c95\u0c82\u0ca1\u0cbf\u0ca4\u0ccd\u0ca4\u0cc1. \u0cac\u0cb3\u0cbf\u0c95 \u0cae\u0ca7\u0ccd\u0caf\u0cae \u0cb5\u0cc7\u0c97\u0cbf\u0c97\u0cb3\u0cbe\u0ca6 \u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c \u0cae\u0ca4\u0ccd\u0ca4\u0cc1 \u0cac\u0cc6\u0ca8\u0ccd\u200c \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c \u0caa\u0ccd\u0cb0\u0cb5\u0cbe\u0cb8\u0cbf\u0c97\u0cb0 \u0caa\u0cbe\u0cb2\u0cbf\u0c97\u0cc6 \u0c95\u0c97\u0ccd\u0c97\u0c82\u0c9f\u0cbe\u0c97\u0cbf \u0caa\u0cb0\u0cbf\u0ca3\u0cae\u0cbf\u0cb8\u0cbf\u0ca6\u0ccd\u0ca6\u0cb0\u0cc1. \u0c86\u0ca6\u0cb0\u0cc6 \u0c95\u0cc6\u0cc2\u0cb9\u0ccd\u0cb2\u0cbf \u0c95\u0caa\u0ccd\u0ca4\u0cbe\u0ca8\u0ca8 \u0c86\u0c9f\u0ca6 \u0cae\u0cc2\u0cb2\u0c95 \u0c86\u0c82\u0c97\u0ccd\u0cb2\u0cb0 \u0ca6\u0cbe\u0cb3\u0cbf\u0caf\u0ca8\u0ccd\u0ca8\u0cc1 \u0cae\u0cc6\u0c9f\u0ccd\u0c9f\u0cbf \u0ca8\u0cbf\u0c82\u0ca4\u0cb0\u0cc1. \u0cae\u0cca\u0ca6\u0cb2 \u0ca6\u0cbf\u0ca8\u0ca6\u0cbe\u0c9f\u0ca6 \u0c85\u0c82\u0ca4\u0ccd\u0caf\u0c95\u0ccd\u0c95\u0cc6 9 \u0cb5\u0cbf\u0c95\u0cc6\u0c9f\u0ccd\u200c \u0c95\u0cb3\u0cc6\u0ca6\u0cc1\u0c95\u0cc6\u0cc2\u0c82\u0ca1\u0cc1 285 \u0cb0\u0ca8\u0ccd\u200c \u0cae\u0cbe\u0ca1\u0cbf\u0ca6\u0ccd\u0ca6 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c, 2 \u0cb0\u0ca8\u0ccd\u200c \u0cb8\u0cc7\u0cb0\u0cbf\u0cb8\u0cc1\u0cb5\u0cb7\u0ccd\u0c9f\u0cb0\u0cb2\u0ccd\u0cb2\u0cbf \u0c86\u0cb2\u0ccc\u0c9f\u0ccd\u200c \u0c86\u0caf\u0cbf\u0ca4\u0cc1. \u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c \u0c85\u0cb5\u0cb0\u0ca8\u0ccd\u0ca8\u0cc1 \u0c95\u0cc0\u0caa\u0cb0\u0ccd\u200c \u0c95\u0cbe\u0cb0\u0ccd\u0ca4\u0cbf\u0c97\u0cc6 \u0c95\u0ccd\u0caf\u0cbe\u0c9a\u0ccd\u200c \u0c95\u0cc6\u0cc2\u0ca1\u0cbf\u0cb8\u0cbf\u0ca6 \u0cae\u0cca\u0cb9\u0cae\u0ccd\u0cae\u0ca6\u0ccd\u200c \u0cb6\u0cae\u0cbf \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0cb8\u0cb0\u0ca6\u0cbf\u0c97\u0cc6 \u0ca4\u0cc6\u0cb0\u0cc6 \u0c8e\u0cb3\u0cc6\u0ca6\u0cb0\u0cc1.\u00a0\u0cb6\u0cae\u0cbf \u0cb8\u0cbe\u0ca7\u0ca8\u0cc6 64\u0c95\u0ccd\u0c95\u0cc6 3. \u0c86\u0ca6\u0cb0\u0cc6 62 \u0cb0\u0ca8\u0ccd\u0ca8\u0cbf\u0c97\u0cc6 4 \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4 \u0cb8\u0ccd\u0caa\u0cbf\u0ca8\u0ccd\u0ca8\u0cb0\u0ccd\u200c \u0c86\u0cb0\u0ccd\u200c. \u0c85\u0cb6\u0ccd\u0cb5\u0cbf\u200c\u0ca8\u0ccd\u200c \u0cb9\u0cc6\u0c9a\u0ccd\u0c9a\u0cbf\u0ca8 \u0caf\u0cb6\u0cb8\u0ccd\u0cb8\u0cc1 \u0cb8\u0cbe\u0ca7\u0cbf\u0cb8\u0cbf\u0ca6\u0cb0\u0cc1. \u0c89\u0cb3\u0cbf\u0ca6\u0c82\u0ca4\u0cc6 \u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c, \u0c87\u0cb6\u0cbe\u0c82\u0ca4\u0ccd\u200c \u0cb6\u0cb0\u0ccd\u0cae \u0c92\u0c82\u0ca6\u0cc6\u0cc2\u0c82\u0ca6\u0cc1 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6\u0cb0\u0cc1.", "\u00a0\u0cad\u0cbe\u0cb0\u0ca4\u0ca6 \u0cad\u0cb0\u0cb5\u0cb8\u0cc6\u0caf \u0c86\u0cb0\u0c82\u0cad\u0c87\u0c82\u0c97\u0ccd\u0cb2\u0cc6\u0c82\u0ca1\u0cbf\u0ca8 \u0cb8\u0cbe\u0cae\u0cbe\u0ca8\u0ccd\u0caf \u0cae\u0cca\u0ca4\u0ccd\u0ca4\u0c95\u0ccd\u0c95\u0cc6 \u0c89\u0ca4\u0ccd\u0ca4\u0cb0\u0cb5\u0cbe\u0c97\u0cbf \u0cad\u0cbe\u0cb0\u0ca4 \u0cad\u0cb0\u0cb5\u0cb8\u0cc6\u0caf \u0c86\u0cb0\u0c82\u0cad\u0cb5\u0ca8\u0ccd\u0ca8\u0cc7 \u0cae\u0cbe\u0ca1\u0cbf\u0ca4\u0ccd\u0ca4\u0cc1. \u0cae\u0cc1\u0cb0\u0cb3\u0cbf \u0cb5\u0cbf\u0c9c\u0caf\u0ccd\u200c-\u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c 13.4 \u0c93\u0cb5\u0cb0\u0ccd\u200c \u0ca8\u0cbf\u0cad\u0cbe\u0caf\u0cbf\u0cb8\u0cbf (70 \u0c8e\u0cb8\u0cc6\u0ca4) \u0cae\u0cca\u0ca6\u0cb2 \u0cb5\u0cbf\u0c95\u0cc6\u0c9f\u0cbf\u0c97\u0cc6 \u0cad\u0cb0\u0ccd\u0ca4\u0cbf 50 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf\u0ca6\u0ccd\u0ca6\u0cb0\u0cc1.\u00a0\u0c86\u0ca6\u0cb0\u0cc6 \u0c88 \u0cb9\u0c82\u0ca4\u0ca6\u0cb2\u0ccd\u0cb2\u0cbf \u0c98\u0cbe\u0ca4\u0c95 \u0ca6\u0cbe\u0cb3\u0cbf \u0cb8\u0c82\u0c98\u0c9f\u0cbf\u0cb8\u0cbf\u0ca6 \u0c8e\u0ca1\u0c97\u0cc8 \u0cae\u0ca7\u0ccd\u0caf\u0cae \u0cb5\u0cc7\u0c97\u0cbf \u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c \u0caa\u0ccd\u0cb0\u0cb5\u0cbe\u0cb8\u0cbf\u0c97\u0cb0\u0cbf\u0c97\u0cc6 \u0c95\u0c82\u0c9f\u0c95\u0cb5\u0cbe\u0c97\u0cbf \u0caa\u0cb0\u0cbf\u0ca3\u0cae\u0cbf\u0cb8\u0cbf\u0ca6\u0cb0\u0cc1. \u0c95\u0cc7\u0cb5\u0cb2 8 \u0c8e\u0cb8\u0cc6\u0ca4\u0c97\u0cb3 \u0c85\u0c82\u0ca4\u0cb0\u0ca6\u0cb2\u0ccd\u0cb2\u0cbf \u0cae\u0cc1\u0cb0\u0cb3\u0cbf \u0cb5\u0cbf\u0c9c\u0caf\u0ccd\u200c (20), \u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c (26) \u0cae\u0ca4\u0ccd\u0ca4\u0cc1 \u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c (4) \u0cb5\u0cbf\u0c95\u0cc6\u0c9f\u0ccd\u200c \u0c89\u0ca1\u0cbe\u0caf\u0cbf\u0cb8\u0cbf \u0c87\u0c82\u0c97\u0ccd\u0cb2\u0cc6\u0c82\u0ca1\u0cbf\u0c97\u0cc6 \u0cae\u0cc7\u0cb2\u0cc1\u0c97\u0cc8 \u0c92\u0ca6\u0c97\u0cbf\u0cb8\u0cbf\u0ca6\u0cb0\u0cc1.\u00a0\u0c87\u0cb5\u0cb0\u0cb2\u0ccd\u0cb2\u0cbf \u0cb5\u0cbf\u0c9c\u0caf\u0ccd\u200c \u0cae\u0ca4\u0ccd\u0ca4\u0cc1 \u0cb0\u0cbe\u0cb9\u0cc1\u0cb2\u0ccd\u200c \u0c85\u0cb5\u0cb0\u0ca8\u0ccd\u0ca8\u0cc1 \u0c92\u0c82\u0ca6\u0cc7 \u0c93\u0cb5\u0cb0\u0cbf\u0ca8\u0cb2\u0ccd\u0cb2\u0cbf \u0caa\u0cc6\u0cb5\u0cbf\u0cb2\u0cbf\u0caf\u0ca8\u0ccd\u0ca8\u0cbf\u0c97\u0cc6 \u0c85\u0c9f\u0ccd\u0c9f\u0cbf\u0ca6\u0cb0\u0cc1. \u0caa\u0cc2\u0c9c\u0cbe\u0cb0 \u0cac\u0ca6\u0cb2\u0cc1 \u0c85\u0cb5\u0c95\u0cbe\u0cb6 \u0caa\u0ca1\u0cc6\u0ca6 \u0cb0\u0cbe\u0cb9\u0cc1\u0cb2\u0ccd\u200c \u0cae\u0cca\u0ca6\u0cb2 \u0c8e\u0cb8\u0cc6\u0ca4\u0cb5\u0ca8\u0ccd\u0ca8\u0cc7 \u0cac\u0ccc\u0c82\u0ca1\u0cb0\u0cbf\u0c97\u0cc6 \u0c85\u0c9f\u0ccd\u0c9f\u0cbf\u0ca6\u0cb0\u0cc2 \u0cae\u0cb0\u0cc1 \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cc7 \u0cac\u0ccc\u0cb2\u0ccd\u0ca1\u0ccd\u200c \u0c86\u0ca6\u0cb0\u0cc1! \u0ca8\u0ccb\u0cb2\u0cbe\u0cb8\u0ccd\u200c \u0c90\u0cb5\u0ca4\u0ccd\u0ca4\u0cb0\u0cb2\u0ccd\u0cb2\u0cbf\u0ca6\u0ccd\u0ca6 \u0cad\u0cbe\u0cb0\u0ca4, 59\u0c95\u0ccd\u0c95\u0cc6 \u0ca4\u0cb2\u0cc1\u0caa\u0cc1\u0cb5\u0cb7\u0ccd\u0c9f\u0cb0\u0cb2\u0ccd\u0cb2\u0cbf 3 \u0cb5\u0cbf\u0c95\u0cc6\u0c9f\u0ccd\u200c \u0c95\u0cb3\u0cc6\u0ca6\u0cc1\u0c95\u0cc6\u0cc2\u0c82\u0ca1\u0cbf\u0ca4\u0ccd\u0ca4\u0cc1. \u0c95\u0cc6\u0cc2\u0cb9\u0ccd\u0cb2\u0cbf \u0caa\u0ca1\u0cc6\u0caf \u0cb2\u0c82\u0c9a\u0ccd\u200c \u0cb8\u0ccd\u0c95\u0ccb\u0cb0\u0ccd\u200c 3\u0c95\u0ccd\u0c95\u0cc6 76 \u0cb0\u0ca8\u0ccd\u200c. \u0ca6\u0ccd\u0cb5\u0cbf\u0ca4\u0cc0\u0caf \u0c85\u0cb5\u0ca7\u0cbf\u0caf\u0cb2\u0ccd\u0cb2\u0cc2 \u0cad\u0cbe\u0cb0\u0ca4 3 \u0cb5\u0cbf\u0c95\u0cc6\u0c9f\u0ccd\u200c\u0c97\u0cb3\u0ca8\u0ccd\u0ca8\u0cc1 \u0c89\u0cb0\u0cc1\u0cb3\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cbf\u0ca4\u0cc1. \u0c86\u0c97 \u0caa\u0ccd\u0cb0\u0cb5\u0cbe\u0cb8\u0cbf\u0c97\u0cb0\u0ca8\u0ccd\u0ca8\u0cc1 \u0c95\u0cbe\u0ca1\u0cbf\u0ca6\u0cb5\u0cb0\u0cc1 \u0cac\u0cc6\u0ca8\u0ccd\u200c \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c. \u0c85\u0cb5\u0cb0\u0cc1 \u0cb0\u0cb9\u0cbe\u0ca8\u0cc6 \u0cae\u0ca4\u0ccd\u0ca4\u0cc1 \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0cb9\u0cbe\u0cb0\u0cbf\u0cb8\u0cbf\u0ca6\u0cb0\u0cc1. 22 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cbf\u0ca6 \u0caa\u0cbe\u0c82\u0ca1\u0ccd\u0caf \u0c95\u0cb0\u0ca8\u0ccd\u200c\u0c97\u0cc6 \u0cb2\u0cc6\u0c97\u0ccd\u200c \u0cac\u0cbf\u0cab\u0ccb\u0cb0\u0ccd\u200c \u0c86\u0ca6\u0cb0\u0cc1.\u00a0", "\u0c9a\u0cb9\u0cbe \u0cb5\u0cbf\u0cb0\u0cbe\u0cae\u0ca6 \u0cb5\u0cc7\u0cb3\u0cc6 \u0cad\u0cbe\u0cb0\u0ca4 6 \u0cb5\u0cbf\u0c95\u0cc6\u0c9f\u0ccd\u200c \u0c95\u0cb3\u0cc6\u0ca6\u0cc1\u0c95\u0cc6\u0cc2\u0c82\u0ca1\u0cc1 160 \u0cb0\u0ca8\u0ccd\u200c \u0cae\u0cbe\u0ca1\u0cbf\u0ca4\u0ccd\u0ca4\u0cc1. \u0c95\u0cc6\u0cc2\u0cb9\u0ccd\u0cb2\u0cbf \u0c9c\u0ca4\u0cc6\u0c97\u0cc6 \u0c85\u0cb6\u0ccd\u0cb5\u0cbf\u200c\u0ca8\u0ccd\u200c \u0c95\u0ccd\u0cb0\u0cc0\u0cb8\u0cbf\u0ca8\u0cb2\u0ccd\u0cb2\u0cbf\u0ca6\u0ccd\u0ca6\u0cb0\u0cc1.\u00a0\u0c95\u0cc6\u0cc2\u0cb9\u0ccd\u0cb2\u0cbf \u0c85\u0cb5\u0cb0 50 \u0cb0\u0ca8\u0ccd\u200c \u0cb8\u0cb0\u0cbf\u0caf\u0cbe\u0c97\u0cbf 100 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0cac\u0c82\u0ca4\u0cc1. \u0c85\u0cb5\u0cb0 \u0cb6\u0ca4\u0c95 \u0cb8\u0cbe\u0ca7\u0ca8\u0cc6\u0c97\u0cc6 \u0c87\u0cb6\u0cbe\u0c82\u0ca4\u0ccd\u200c \u0cb6\u0cb0\u0ccd\u0cae \u0c89\u0ca4\u0ccd\u0ca4\u0cae \u0cac\u0cc6\u0c82\u0cac\u0cb2 \u0c92\u0ca6\u0c97\u0cbf\u0cb8\u0cbf\u0ca6\u0cb0\u0cc1.", "\u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c \u0c86\u0cb8\u0ccd\u0caa\u0ca4\u0ccd\u0cb0\u0cc6\u0c97\u0cc6...\u0c9f\u0cc6\u0cb8\u0ccd\u0c9f\u0ccd\u200c \u0caa\u0c82\u0ca6\u0ccd\u0caf\u0ca6 2\u0ca8\u0cc7 \u0ca6\u0cbf\u0ca8 \u0c95\u0ccd\u0cb7\u0cc7\u0ca4\u0ccd\u0cb0\u0cb0\u0c95\u0ccd\u0cb7\u0ca3\u0cc6 \u0cb5\u0cc7\u0cb3\u0cc6 \u0c95\u0cc8\u0cac\u0cc6\u0cb0\u0cb3\u0cbf\u0c97\u0cc6 \u0caa\u0cc6\u0c9f\u0ccd\u0c9f\u0cc1 \u0cae\u0cbe\u0ca1\u0cbf\u0c95\u0cc6\u0cc2\u0c82\u0ca1 \u0c87\u0c82\u0c97\u0ccd\u0cb2\u0cc6\u0c82\u0ca1\u0cbf\u0ca8 \u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c \u0cb2\u0c82\u0c9a\u0ccd\u200c \u0cac\u0ccd\u0cb0\u0cc7\u0c95\u0ccd\u200c \u0cb5\u0cc7\u0cb3\u0cc6 \u0c8e\u0c95\u0ccd\u0cb8\u0ccd\u200c-\u0cb0\u0cc7\u0c97\u0cbe\u0c97\u0cbf \u0c86\u0cb8\u0ccd\u0caa\u0ca4\u0ccd\u0cb0\u0cc6\u0c97\u0cc6 \u0ca4\u0cc6\u0cb0\u0cb3\u0cbf\u0ca6\u0cb0\u0cc1. \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf \u0cac\u0cbe\u0cb0\u0cbf\u0cb8\u0cbf\u0ca6 \u0c9a\u0cc6\u0c82\u0ca1\u0ca8\u0ccd\u0ca8\u0cc1 \u0ca4\u0ca1\u0cc6\u0caf\u0cc1\u0cb5 \u0caf\u0ca4\u0ccd\u0ca8\u0ca6\u0cb2\u0ccd\u0cb2\u0cbf \u0c97\u0cb2\u0ccd\u0cb2\u0cbf \u0cb5\u0cbf\u0cad\u0cbe\u0c97\u0ca6\u0cb2\u0ccd\u0cb2\u0cbf\u0ca6\u0ccd\u0ca6 \u0cac\u0c9f\u0ccd\u0cb2\u0cb0\u0ccd\u200c \u0cb5\u0cbf\u0cab\u200c\u0cb2 \u0caa\u0ccd\u0cb0\u0caf\u0ca4\u0ccd\u0ca8 \u0cae\u0cbe\u0ca1\u0cbf\u0ca6\u0ccd\u0ca6\u0cb0\u0cc1. \u0c86\u0c97 \u0c9a\u0cc6\u0c82\u0ca1\u0cc1 \u0c8e\u0ca1\u0c97\u0cc8\u0c97\u0cc6 \u0cac\u0ca1\u0cbf\u0caf\u0cbf\u0ca4\u0cc1. \u0cae\u0ca7\u0ccd\u0caf\u0ca6 \u0cac\u0cc6\u0cb0\u0cb3\u0cbf\u0c97\u0cc6 \u0ca4\u0cc0\u0cb5\u0ccd\u0cb0 \u0ca8\u0ccb\u0cb5\u0cbe\u0ca6\u0ccd\u0ca6\u0cb0\u0cbf\u0c82\u0ca6 \u0cac\u0c9f\u0ccd\u0cb2\u0cb0\u0ccd\u200c \u0c86\u0cb8\u0ccd\u0caa\u0ca4\u0ccd\u0cb0\u0cc6\u0c97\u0cc6 \u0cb9\u0ccb\u0ca6\u0cb0\u0cc1.\u00a0\u00a0", "\u0c8e\u0c95\u0ccd\u0cb8\u0ccd\u200c\u0c9f\u0ccd\u0cb0\u0cbe \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c(\u0c8e\u0c9c\u0ccd\u200c\u0cac\u0cbe\u0cb8\u0ccd\u0c9f\u0ca8\u0ccd\u200c \u0c9f\u0cc6\u0cb8\u0ccd\u0c9f\u0ccd\u200c: \u0cae\u0cca\u0ca6\u0cb2 \u0ca6\u0cbf\u0ca8)", "*\u00a0\u0c86\u0cb0\u0ccd\u200c. \u0c85\u0cb6\u0ccd\u0cb5\u0cbf\u200c\u0ca8\u0ccd\u200c \u0c8f\u0cb6\u0ccd\u0caf\u0ca6 \u0cb9\u0cca\u0cb0\u0c97\u0cc6 \u0ca8\u0ca1\u0cc6\u0ca6\u00a0\u0cae\u0cca\u0ca6\u0cb2 \u0c9f\u0cc6\u0cb8\u0ccd\u0c9f\u0ccd\u200c \u0caa\u0c82\u0ca6\u0ccd\u0caf\u0ca6 \u0cae\u0cca\u0ca6\u0cb2 \u0ca6\u0cbf\u0ca8\u0ca6\u0cbe\u0c9f\u0ca6\u0cb2\u0ccd\u0cb2\u0cbf\u00a0\"4 \u0caa\u0ccd\u0cb2\u0cb8\u0ccd\u200c' \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6 \u0cad\u0cbe\u0cb0\u0ca4\u0ca6 4\u0ca8\u0cc7 \u0cb8\u0ccd\u0caa\u0cbf\u0ca8\u0ccd\u0ca8\u0cb0\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1. \u0c89\u0cb3\u0cbf\u0ca6\u0cb5\u0cb0\u0cc6\u0c82\u0ca6\u0cb0\u0cc6 \u0cac\u0cbf.\u0c8e\u0cb8\u0ccd\u200c. \u0c9a\u0c82\u0ca6\u0ccd\u0cb0\u0cb6\u0cc7\u0c96\u0cb0\u0ccd\u200c (1976, \u0ca8\u0ccd\u0caf\u0cc2\u0c9c\u0cbf\u0cb2\u0ccd\u0caf\u0cbe\u0c82\u0ca1\u0ccd\u200c), \u0cac\u0cbf\u0cb7\u0ca8\u0ccd\u200c \u0cb8\u0cbf\u0c82\u0c97\u0ccd\u200c \u0cac\u0cc7\u0ca1\u0cbf (1977-78, \u0c86\u0cb8\u0ccd\u0c9f\u0ccd\u0cb0\u0cc7\u0cb2\u0cbf\u0caf) \u0cae\u0ca4\u0ccd\u0ca4\u0cc1 \u0c85\u0ca8\u0cbf\u0cb2\u0ccd\u200c \u0c95\u0cc1\u0c82\u0cac\u0ccd\u0cb3\u0cc6 (2007-08, \u0c86\u0cb8\u0ccd\u0c9f\u0ccd\u0cb0\u0cc7\u0cb2\u0cbf\u0caf).\u00a0* \u00a0\u0c85\u0cb6\u0ccd\u0cb5\u0cbf\u200c\u0ca8\u0ccd\u200c \u0c88\u0c97 7 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0cb0\u0cbe\u0cb7\u0ccd\u0c9f\u0ccd\u0cb0\u0c97\u0cb3\u0cb2\u0ccd\u0cb2\u0cbf 4 \u0caa\u0ccd\u0cb2\u0cb8\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6 \u0cb8\u0cbe\u0ca7\u0ca8\u0cc6\u0c97\u0cc8\u0ca6\u0cb0\u0cc1. \u0c85\u0cb5\u0cb0\u0cbf\u0ca8\u0ccd\u0ca8\u0cc2 \u0ca8\u0ccd\u0caf\u0cc2\u0c9c\u0cbf\u0cb2\u0ccd\u0caf\u0cbe\u0c82\u0ca1\u0ccd\u200c, \u0c9c\u0cbf\u0c82\u0cac\u0cbe\u0cac\u0ccd\u0cb5\u0cc6, \u0caa\u0cbe\u0c95\u0cbf\u0cb8\u0ccd\u0ca5\u0cbe\u0ca8/\u0caf\u0cc1\u0c8e\u0c87\u0caf\u0cb2\u0ccd\u0cb2\u0cbf \u0c9f\u0cc6\u0cb8\u0ccd\u0c9f\u0ccd\u200c \u0c86\u0ca1\u0cbf\u0cb2\u0ccd\u0cb2. \u0cad\u0cbe\u0cb0\u0ca4\u0ca6 \u0caa\u0cb0 \u0c85\u0ca8\u0cbf\u0cb2\u0ccd\u200c \u0c95\u0cc1\u0c82\u0cac\u0ccd\u0cb3\u0cc6, \u0c9c\u0cb9\u0cc0\u0cb0\u0ccd\u200c \u0c96\u0cbe\u0ca8\u0ccd\u200c \u0c8e\u0cb2\u0ccd\u0cb2 10 \u0cb0\u0cbe\u0cb7\u0ccd\u0c9f\u0ccd\u0cb0\u0c97\u0cb3\u0cb2\u0ccd\u0cb2\u0cbf \u0c88 \u0cb8\u0cbe\u0ca7\u0ca8\u0cc6 \u0cae\u0cbe\u0ca1\u0cbf\u0ca6\u0ccd\u0ca6\u0cbe\u0cb0\u0cc6. \u0cb9\u0cb0\u0ccd\u0cad\u0c9c\u0ca8\u0ccd\u200c \u0cb8\u0cbf\u0c82\u0c97\u0ccd\u200c \u0cae\u0ca4\u0ccd\u0ca4\u0cc1 \u0c87\u0cb6\u0cbe\u0c82\u0ca4\u0ccd\u200c \u0cb6\u0cb0\u0ccd\u0cae 7 \u0cb0\u0cbe\u0cb7\u0ccd\u0c9f\u0ccd\u0cb0\u0c97\u0cb3\u0cb2\u0ccd\u0cb2\u0cbf 4 \u0caa\u0ccd\u0cb2\u0cb8\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0cac\u0cc7\u0c9f\u0cc6\u0caf\u0cbe\u0ca1\u0cbf\u0ca6\u0ccd\u0ca6\u0cbe\u0cb0\u0cc6.*\u00a0 \u0c85\u0cb2\u0cb8\u0ccd\u0c9f\u0cc7\u0cb0\u0ccd\u200c \u0c95\u0cc1\u0c95\u0ccd\u200c \u0c9f\u0cc6\u0cb8\u0ccd\u0c9f\u0ccd\u200c \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c\u0ca8\u0cb2\u0ccd\u0cb2\u0cbf 8 \u0cb8\u0cb2\u00a0\u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u0c97\u0cc6 \u0cb5\u0cbf\u0c95\u0cc6\u0c9f\u0ccd\u200c \u0c92\u0caa\u0ccd\u0caa\u0cbf\u0cb8\u0cbf\u0ca6\u0cb0\u0cc1. \u0c95\u0cc1\u0c95\u0ccd\u200c \u0c85\u0cb5\u0cb0\u0ca8\u0ccd\u0ca8\u0cc1 8 \u0cb8\u0cb2 \u0c94\u0c9f\u0ccd\u200c \u0cae\u0cbe\u0ca1\u0cbf\u0ca6 \u0cae\u0ca4\u0ccd\u0ca4\u0cc2\u0cac\u0ccd\u0cac \u0cac\u0ccc\u0cb2\u0cb0\u0ccd\u200c \u0ca8\u0ca5\u0ca8\u0ccd\u200c \u0cb2\u0cbf\u0caf\u0ccb\u0ca8\u0ccd\u200c. \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u0c97\u0cc6 \u0c85\u0ca4\u0ccd\u0caf\u0ca7\u0cbf\u0c95 \u0cb8\u0cb2 \u0cb5\u0cbf\u0c95\u0cc6\u0c9f\u0ccd\u200c \u0c92\u0caa\u0ccd\u0caa\u0cbf\u0cb8\u0cbf\u0ca6 \u0c86\u0c9f\u0c97\u0cbe\u0cb0\u0ca8\u0cc6\u0c82\u0ca6\u0cb0\u0cc6 \u0ca1\u0cc7\u0cb5\u0cbf\u0ca1\u0ccd\u200c \u0cb5\u0cbe\u0cb0\u0ccd\u0ca8\u0cb0\u0ccd\u200c (9).\u00a0*\u00a0\u0c9c\u0ccb \u0cb0\u0cc2\u0c9f\u0ccd\u200c \u0cad\u0cbe\u0cb0\u0ca4\u0ca6 \u0cb5\u0cbf\u0cb0\u0cc1\u0ca6\u0ccd\u0ca7 \u0c86\u0ca1\u0cbf\u0ca6 \u0c8e\u0cb2\u0ccd\u0cb2\u00a012 \u0c9f\u0cc6\u0cb8\u0ccd\u0c9f\u0ccd\u200c\u0c97\u0cb3\u0cb2\u0ccd\u0cb2\u0cc2 50 \u0caa\u0ccd\u0cb2\u0cb8\u0ccd\u200c \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc1. \u0c89\u0cb3\u0cbf\u0ca6\u0cb5\u0cb0\u0ccd\u0caf\u0cbe\u0cb0\u0cc2 \u0c92\u0c82\u0ca6\u0cc7 \u0cb0\u0cbe\u0cb7\u0ccd\u0c9f\u0ccd\u0cb0\u0ca6 \u0cb5\u0cbf\u0cb0\u0cc1\u0ca6\u0ccd\u0ca7 \u0cb8\u0ca4\u0ca4 \u0cb9\u0ca4\u0ccd\u0ca4\u0c95\u0ccd\u0c95\u0cbf\u0c82\u0ca4 \u0cb9\u0cc6\u0c9a\u0ccd\u0c9a\u0cc1 \u0cb8\u0cb2 50 \u0caa\u0ccd\u0cb2\u0cb8\u0ccd\u200c \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0cbf\u0cb2\u0ccd\u0cb2.\u00a0* \u00a0\u0cb0\u0cc2\u0c9f\u0ccd\u200c \u0c95\u0cc7\u0cb5\u0cb2 5 \u0cb5\u0cb0\u0ccd\u0cb7, 231 \u0ca6\u0cbf\u0ca8\u0c97\u0cb3\u0cb2\u0ccd\u0cb2\u0cbf 6 \u0cb8\u0cbe\u0cb5\u0cbf\u0cb0 \u0cb0\u0ca8\u0ccd\u200c \u0caa\u0cc2\u0cb0\u0cc8\u0cb8\u0cbf \u0ca8\u0cc2\u0ca4\u0ca8 \u0ca6\u0cbe\u0c96\u0cb2\u0cc6 \u0cb8\u0ccd\u0ca5\u0cbe\u0caa\u0cbf\u0cb8\u0cbf\u0ca6\u0cb0\u0cc1 (\u0c9f\u0cc6\u0cb8\u0ccd\u0c9f\u0ccd\u200c \u0caa\u0cbe\u0ca6\u0cbe\u0cb0\u0ccd\u0caa\u0ca3\u0cc6\u0caf \u0ca6\u0cbf\u0ca8\u0ca6\u0cbf\u0c82\u0ca6). \u0c88 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cbf \u0c85\u0cb2\u0cb8\u0ccd\u0c9f\u0cc7\u0cb0\u0ccd\u200c \u0c95\u0cc1\u0c95\u0ccd\u200c \u0c85\u0cb5\u0cb0 \u0ca6\u0cbe\u0c96\u0cb2\u0cc6 \u0caa\u0ca4\u0ca8\u0c97\u0cc6\u0cc2\u0c82\u0ca1\u0cbf\u0ca4\u0cc1 (5 \u0cb5\u0cb0\u0ccd\u0cb7, 342 \u0ca6\u0cbf\u0ca8).*\u00a0\u0cb0\u0cc2\u0c9f\u0ccd\u200c 6 \u0cb8\u0cbe\u0cb5\u0cbf\u0cb0 \u0cb0\u0ca8\u0ccd\u200c \u0caa\u0cc2\u0cb0\u0ccd\u0ca4\u0cbf\u0c97\u0cc6\u0cc2\u0cb3\u0cbf\u0cb8\u0cbf\u0ca6 3\u0ca8\u0cc7 \u0c85\u0ca4\u0cc0 \u0c95\u0cbf\u0cb0\u0cbf\u0caf \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1 (27 \u0cb5\u0cb0\u0ccd\u0cb7, 214 \u0ca6\u0cbf\u0ca8). \u0cb8\u0c9a\u0cbf\u0ca8\u0ccd\u200c \u0ca4\u0cc6\u0c82\u0ca1\u0cc1\u0cb2\u0ccd\u0c95\u0cb0\u0ccd\u200c (26 \u0cb5\u0cb0\u0ccd\u0cb7, 313 \u0ca6\u0cbf\u0ca8\u0ccd\u200c) \u0cae\u0ca4\u0ccd\u0ca4\u0cc1 \u0c85\u0cb2\u0cb8\u0ccd\u0c9f\u0cc7\u0cb0\u0ccd\u200c \u0c95\u0cc1\u0c95\u0ccd\u200c (27 \u0cb5\u0cb0\u0ccd\u0cb7, 43 \u0ca6\u0cbf\u0ca8) \u0cae\u0cca\u0ca6\u0cb2\u0cc6\u0cb0\u0ca1\u0cc1 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0ca6\u0ccd\u0ca6\u0cbe\u0cb0\u0cc6.*\u00a0\u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0c92\u0c82\u0ca6\u0cc1 \u0cb8\u0cbe\u0cb5\u0cbf\u0cb0 \u0c9f\u0cc6\u0cb8\u0ccd\u0c9f\u0ccd\u200c \u0caa\u0c82\u0ca6\u0ccd\u0caf \u0c86\u0ca1\u0cbf\u0ca6\u00a0\u0cb5\u0cbf\u0cb6\u0ccd\u0cb5\u0ca6 \u0cae\u0cca\u0ca6\u0cb2 \u0ca4\u0c82\u0ca1\u0cb5\u0cc6\u0ca8\u0cbf\u0cb8\u0cbf\u0ca6\u0cb0\u0cc6, \u0cad\u0cbe\u0cb0\u0ca4 \u0c8f\u0cb6\u0ccd\u0caf\u0ca6 \u0cb9\u0cca\u0cb0\u0c97\u0cc6 \u0ca4\u0ca8\u0ccd\u0ca8 200\u0ca8\u0cc7 \u0c9f\u0cc6\u0cb8\u0ccd\u0c9f\u0ccd\u200c \u0c86\u0ca1\u0cb2\u0cbf\u0cb3\u0cbf\u0caf\u0cbf\u0ca4\u0cc1.", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf\u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0caa\u0ccd\u0cb0\u0ca5\u0cae \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c(\u0ca8\u0cbf\u0ca8\u0ccd\u0ca8\u0cc6\u0caf\u0cbf\u0c82\u0ca6 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0ca6\u0cc1\u0ca6\u0cc1)", "\u0c9c\u0ccb \u0cb0\u0cc2\u0c9f\u0ccd\u200c\u00a0\u00a0 \u00a0\u0cb0\u0ca8\u0ccc\u0c9f\u0ccd\u200c\u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a080\u0c9c\u0cbe\u0ca8\u0cbf \u0cac\u0cc7\u0cb0\u0ccd\u200c\u0cb8\u0ccd\u0c9f\u0cca\u00a0\u00a0 \u00a0\u0cac\u0cbf \u0caf\u0cbe\u0ca6\u0cb5\u0ccd\u200c\u00a0 \u00a0 \u00a0 \u00a0 \u00a0 \u00a0 \u00a0 70\u0cac\u0cc6\u0ca8\u0ccd\u200c \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a0\u0cb8\u0cbf \u0cae\u0ca4\u0ccd\u0ca4\u0cc1 \u0cac\u0cbf \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0 \u00a0 \u00a0 \u00a0 \u00a021\u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0 \u00a0 \u00a0 0\u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c\u00a0\u00a0 \u00a0\u0cb8\u0cbf \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0cac\u0cbf \u0cb6\u0cae\u0cbf\u00a0 \u00a0 \u00a0 \u00a0 \u00a0 24\u0c86\u0ca6\u0cbf\u0cb2\u0ccd\u200c \u0cb0\u0cb6\u0cc0\u0ca6\u0ccd\u200c\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0c87\u0cb6\u0cbe\u0c82\u0ca4\u0ccd\u200c\u00a0\u00a013\u0cb8\u0ccd\u0c9f\u0cc1\u0cb5\u0cb0\u0ccd\u0c9f\u0ccd\u200c \u0cac\u0ccd\u0cb0\u0cbe\u0ca1\u0ccd\u200c\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0\u00a0 1\u0c9c\u0cc7\u0cae\u0ccd\u0cb8\u0ccd\u200c \u0c86\u0ccd\u0caf\u0c82\u0ca1\u0cb0\u0ccd\u0cb8\u0ca8\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 2\u0c87\u0ca4\u0cb0\u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 13\u0c92\u0c9f\u0ccd\u0c9f\u0cc1 \u00a0(89.4 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf \u0c86\u0cb2\u0ccc\u0c9f\u0ccd\u200c)\u00a0 \u00a0 \u00a0 \u00a0 \u00a0 \u00a0287\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 4-216, 5-223, 6-224, 7-243, 8-278, 9-283.\u0cac\u0ccc\u0cb2\u0cbf\u0c82\u0c97\u0ccd\u200c:\u00a0\u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c\u00a0\u00a0 \u00a0\u00a0\u00a0 \u00a017-2-56-1\u0c87\u0cb6\u0cbe\u0c82\u0ca4\u0ccd\u200c \u0cb6\u0cb0\u0ccd\u0cae\u00a0\u00a0 \u00a0\u00a0\u00a0 \u00a017-1-46-1\u0c86\u0cb0\u0ccd\u200c. \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0\u00a0 \u00a0\u00a0\u00a0 \u00a026-7-62-4\u0cae\u0cca\u0cb9\u0cae\u0ccd\u0cae\u0ca6\u0ccd\u200c \u0cb6\u0cae\u0cbf\u00a0\u00a0 \u00a0\u00a0\u00a0 \u00a019.4-2-64-3\u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf\u00a0\u00a0 \u00a0\u00a0\u00a0 \u00a010-1-46-0\u0cad\u0cbe\u0cb0\u0ca4 \u0caa\u0ccd\u0cb0\u0ca5\u0cae \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0cae\u0cc1\u0cb0\u0cb3\u0cbf \u0cb5\u0cbf\u0c9c\u0caf\u0ccd\u200c\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0c95\u0cb0\u0ca8\u0ccd\u200c\u00a0\u00a0 \u00a020\u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c\u00a0\u00a0 \u00a0\u0cb8\u0cbf \u0cae\u0cbe\u0cb2\u0ca8\u0ccd\u200c \u0cac\u0cbf \u0c95\u0cb0\u0ca8\u0ccd\u200c\u00a0 \u00a0 \u00a0 \u00a0\u00a0\u00a026\u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c\u00a0\u00a0 \u00a0\u0cac\u0cbf \u0c95\u0cb0\u0ca8\u0ccd\u200c\u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a04\u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf\u00a0\u00a0 \u00a0\u0cb8\u0cbf \u0cac\u0ccd\u0cb0\u0cbe\u0ca1\u0ccd\u200c \u0cac\u0cbf \u0cb0\u0cb6\u0cc0\u0ca6\u0ccd\u200c\u00a0 \u00a0 \u00a0 \u00a0149\u0c85\u0c9c\u0cbf\u0c82\u0c95\u0ccd\u0caf \u0cb0\u0cb9\u0cbe\u0ca8\u0cc6\u00a0\u00a0 \u00a0\u0cb8\u0cbf \u0c9c\u0cc6\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0cac\u0cbf \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a015\u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c\u00a0\u00a0 \u00a0\u0cac\u0cbf \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 0\u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0c95\u0cb0\u0ca8\u0ccd\u200c\u00a0\u00a0 \u00a022\u0c86\u0cb0\u0ccd\u200c. \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0\u00a0 \u00a0\u0cac\u0cbf \u0c86\u0ccd\u0caf\u0c82\u0ca1\u0cb0\u0ccd\u0cb8\u0ca8\u0ccd\u200c\u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a010\u0cae\u0cca\u0cb9\u0cae\u0ccd\u0cae\u0ca6\u0ccd\u200c \u0cb6\u0cae\u0cbf \u0cb8\u0cbf \u0cae\u0cbe\u0cb2\u0ca8\u0ccd\u200c \u0cac\u0cbf \u0c86\u0ccd\u0caf\u0c82\u0ca1\u0cb0\u0ccd\u0cb8\u0ca8\u0ccd\u200c\u00a0\u00a0 2\u0c87\u0cb6\u0cbe\u0c82\u0ca4\u0ccd\u200c \u0cb6\u0cb0\u0ccd\u0cae\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0cb0\u0cb6\u0cc0\u0ca6\u0ccd\u200c\u00a0 \u00a0 \u00a0\u00a0 5\u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c \u0c94\u0c9f\u0cbe\u0c97\u0ca6\u0cc6\u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0\u00a0 1\u0c87\u0ca4\u0cb0\u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 \u00a0 20\u0c92\u0c9f\u0ccd\u0c9f\u0cc1 \u00a0(\u0c86\u0cb2\u0ccc\u0c9f\u0ccd\u200c\u0cc6)\u00a0\u00a0 \u00a0\u00a0\u00a0 \u00a0274\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-50, 2-54, 3-59, 4-100, 5-100, 6-148, 7-169, 8-182, 9-217.\u0cac\u0ccc\u0cb2\u0cbf\u0c82\u0c97\u0ccd\u200c:\u00a0\u0c9c\u0cc7\u0cae\u0ccd\u0cb8\u0ccd\u200c \u0c86\u0ccd\u0caf\u0c82\u0ca1\u0cb0\u0ccd\u0cb8\u0ca8\u0ccd\u200c\u00a0\u00a0 \u00a0\u00a0\u00a0 \u00a022-7-41-2\u0cb8\u0ccd\u0c9f\u0cc1\u0cb5\u0cb0\u0ccd\u0c9f\u0ccd\u200c \u0cac\u0ccd\u0cb0\u0cbe\u0ca1\u0ccd\u200c\u00a0\u00a0 \u00a0\u00a0\u00a0 \u00a010-2-40-0\u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c\u00a0\u00a0 \u00a0\u00a0\u00a0 \u00a017-1-74-4\u0c86\u0ca6\u0cbf\u0cb2\u0ccd\u200c \u0cb0\u0cb6\u0cc0\u0ca6\u0ccd\u200c\u00a0\u00a0 \u00a0\u00a0\u00a0 \u00a08-0-31-2\u0cac\u0cc6\u0ca8\u0ccd\u200c \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a0\u00a0\u00a0 \u00a019-4-73-2"], "title": "\u0c95\u0ccd\u0caf\u0cbe\u0caa\u0ccd\u0c9f\u0ca8\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf \u0ca8\u0cc2\u0cb0\u0cb0 \u0c86\u0c9f"},
{"url": "https://www.udayavani.com/kannada/news/sports-news/314191/194-runs-for-india", "content": ["\u0c8e\u0c9c\u0ccd\u200c\u0cac\u0cbe\u0cb8\u0ccd\u0c9f\u0ca8\u0ccd\u200c: \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0caa\u0cbe\u0cb2\u0cbf\u0ca8 \"\u0c90\u0ca4\u0cbf\u0cb9\u0cbe\u0cb8\u0cbf\u0c95 \u0c9f\u0cc6\u0cb8\u0ccd\u0c9f\u0ccd\u200c' \u0caa\u0c82\u0ca6\u0ccd\u0caf \u0cb0\u0ccb\u0c9a\u0c95 \u0c98\u0c9f\u0ccd\u0c9f \u0cae\u0cc1\u0c9f\u0ccd\u0c9f\u0cbf\u0ca6\u0cc6. \u0c97\u0cc6\u0cb2\u0ccd\u0cb2\u0cc1\u0cb5 \u0c85\u0caa\u0cc2\u0cb0\u0ccd\u0cb5 \u0c85\u0cb5\u0c95\u0cbe\u0cb6\u0cb5\u0cc6\u0cc2\u0c82\u0ca6\u0cc1 \u0cad\u0cbe\u0cb0\u0ca4\u0c95\u0ccd\u0c95\u0cc6 \u0c8e\u0ca6\u0cc1\u0cb0\u0cbe\u0ca6\u0cb0\u0cc2 \u0caa\u0cbf\u0c9a\u0ccd\u200c \u0cb5\u0cb0\u0ccd\u0ca4\u0cbf\u0cb8\u0cc1\u0ca4\u0ccd\u0ca4\u0cbf\u0cb0\u0cc1\u0cb5 \u0cb0\u0cc0\u0ca4\u0cbf\u0caf\u0ca8\u0ccd\u0ca8\u0cc1 \u0c97\u0cae\u0ca8\u0cbf\u0cb8\u0cbf\u0ca6\u0cbe\u0c97 \u0c87\u0ca6\u0cc1 \u0cb8\u0cc1\u0cb2\u0cad\u0cb5\u0cb2\u0ccd\u0cb2 \u0c8e\u0c82\u0cac \u0cb8\u0c82\u0c97\u0ca4\u0cbf \u0c85\u0cb0\u0cbf\u0cb5\u0cbe\u0c97\u0ca4\u0cc6\u0cc2\u0ca1\u0c97\u0cbf\u0ca6\u0cc6.\u00a0\u0caa\u0cc7\u0cb8\u0ccd\u200c \u0cac\u0ccc\u0cb2\u0cb0\u0ccd\u200c \u0c87\u0cb6\u0cbe\u0c82\u0ca4\u0ccd\u200c \u0cb6\u0cb0\u0ccd\u0cae \u0c85\u0cb5\u0cb0 \u0c98\u0cbe\u0ca4\u0c95 \u0ca6\u0cbe\u0cb3\u0cbf\u0c97\u0cc6 \u0ca4\u0ca4\u0ccd\u0ca4\u0cb0\u0cbf\u0cb8\u0cbf\u0ca6 \u0c86\u0ca4\u0cbf\u0ca5\u0cc7\u0caf \u0ca4\u0c82\u0ca1 \u0ca6\u0ccd\u0cb5\u0cbf\u0ca4\u0cc0\u0caf \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0ca8\u0cb2\u0ccd\u0cb2\u0cbf 180\u0c95\u0ccd\u0c95\u0cc6 \u0c95\u0cc1\u0cb8\u0cbf\u0ca6\u0cbf\u0ca6\u0ccd\u0ca6\u0cc1, \u0cad\u0cbe\u0cb0\u0ca4\u0c95\u0ccd\u0c95\u0cc6 194 \u0cb0\u0ca8\u0ccd\u0ca8\u0cc1\u0c97\u0cb3 \u0cb8\u0cbe\u0cae\u0cbe\u0ca8\u0ccd\u0caf \u0c97\u0cc1\u0cb0\u0cbf \u0ca8\u0cc0\u0ca1\u0cbf\u0ca6\u0cc6. \u0c86\u0ca6\u0cb0\u0cc6 \u0cac\u0ccd\u0caf\u0cbe\u0c9f\u0cbf\u0c82\u0c97\u0cbf\u0c97\u0cc6 \u0c95\u0ca0\u0cbf\u0ca8\u0cb5\u0cbe\u0c97\u0cbf \u0caa\u0cb0\u0cbf\u0ca3\u0cae\u0cbf \u0cb8\u0cbf\u0cb0\u0cc1\u0cb5 \u0c8e\u0c9c\u0ccd\u200c\u0cac\u0cbe\u0cb8\u0ccd\u0c9f\u0ca8\u0ccd\u200c \u0c9f\u0ccd\u0cb0\u0ccd\u0caf\u0cbe\u0c95\u0ccd\u200c\u0ca8\u0cb2\u0ccd\u0cb2\u0cbf \u0c9f\u0cc0\u0cae\u0ccd\u200c \u0c87\u0c82\u0ca1\u0cbf\u0caf\u0cbe \u0c9a\u0ca1\u0caa\u0ca1\u0cbf\u0cb8\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cc1, 73 \u0cb0\u0ca8\u0ccd\u0ca8\u0cbf\u0c97\u0cc6 4 \u0cb5\u0cbf\u0c95\u0cc6\u0c9f\u0ccd\u200c \u0c95\u0cb3\u0cc6\u0ca6\u0cc1\u0c95\u0cc6\u0cc2\u0c82\u0ca1\u0cc1 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cae\u0cc1\u0c82\u0ca6\u0cc1\u0cb5\u0cb0\u0cbf\u0cb8\u0cc1\u0ca4\u0ccd\u0ca4\u0cbf\u0ca6\u0cc6. \u0ca8\u0cbe\u0caf\u0c95 \u0c95\u0cc6\u0cc2\u0cb9\u0ccd\u0cb2\u0cbf \u0c95\u0ccd\u0cb0\u0cc0\u0cb8\u0cbf\u0ca8\u0cb2\u0ccd\u0cb2\u0cbf\u0ca6\u0ccd\u0ca6\u0cc1, \u0cad\u0cbe\u0cb0\u0ca4\u0ca6 \u0caa\u0cbe\u0cb2\u0cbf\u0ca8 \u0c86\u0cb6\u0cbe\u0c95\u0cbf\u0cb0\u0ca3\u0cb5\u0cbe\u0c97\u0cbf \u0c89\u0cb3\u0cbf\u0ca6\u0cbf\u0ca6\u0ccd\u0ca6\u0cbe\u0cb0\u0cc6.", "\u0cad\u0cbe\u0cb0\u0ca4 \u0c88\u0c97\u0cbe\u0c97\u0cb2\u0cc7 \u0cae\u0cc1\u0cb0\u0cb3\u0cbf \u0cb5\u0cbf\u0c9c\u0caf\u0ccd\u200c (6), \u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c (13), \u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c (13) \u0cae\u0ca4\u0ccd\u0ca4\u0cc1 \u0c85\u0c9c\u0cbf\u0c82\u0c95\u0ccd\u0caf \u0cb0\u0cb9\u0cbe\u0ca8\u0cc6 (2) \u0c85\u0cb5\u0cb0 \u0cb5\u0cbf\u0c95\u0cc6\u0c9f\u0ccd\u200c\u0c97\u0cb3\u0ca8\u0ccd\u0ca8\u0cc1 \u0c95\u0cb3\u0cc6\u0ca6\u0cc1\u0c95\u0cc6\u0cc2\u0c82\u0ca1\u0cbf\u0ca6\u0cc6. \u0c95\u0cc6\u0cc2\u0cb9\u0ccd\u0cb2\u0cbf (29) \u0c9c\u0ca4\u0cc6\u0c97\u0cc6 \u0ca8\u0cc8\u0c9f\u0ccd\u200c \u0cb5\u0cbe\u0c9a\u0ccd\u200c\u0cae\u0ca8\u0ccd\u200c \u0c86\u0cb0\u0ccd\u200c. \u0c85\u0cb6\u0ccd\u0cb5\u0cbf\u200c\u0ca8\u0ccd\u200c (9)\u0c95\u0ccd\u0cb0\u0cc0\u0cb8\u0ccd\u200c\u0ca8\u0cb2\u0ccd\u0cb2\u0cbf\u0ca6\u0ccd\u0ca6\u0cbe\u0cb0\u0cc6.\u00a0\u0ca6\u0ccd\u0cb5\u0cbf\u0ca4\u0cc0\u0caf \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0ca8\u0cb2\u0ccd\u0cb2\u0cbf \u0c85\u0cae\u0ccb\u0c98 \u0cac\u0ccc\u0cb2\u0cbf\u0c82\u0c97\u0ccd\u200c \u0ca8\u0ca1\u0cc6\u0cb8\u0cbf\u0ca6 \u0c87\u0cb6\u0cbe\u0c82\u0ca4\u0ccd\u200c \u0cb6\u0cb0\u0ccd\u0cae 51 \u0cb0\u0ca8\u0ccd\u0ca8\u0cbf\u0ca4\u0ccd\u0ca4\u0cc1 5 \u0cb5\u0cbf\u0c95\u0cc6\u0c9f\u0ccd\u200c \u0cb9\u0cbe\u0cb0\u0cbf\u0cb8\u0cbf\u0ca6\u0cb0\u0cc1. \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0c92\u0c82\u0ca6\u0cb0\u0cb2\u0ccd\u0cb2\u0cbf \u0c87\u0cb6\u0cbe\u0c82\u0ca4\u0ccd\u200c 5 \u0caa\u0ccd\u0cb2\u0cb8\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6 8\u0ca8\u0cc7 \u0ca8\u0cbf\u0ca6\u0cb0\u0ccd\u0cb6\u0ca8 \u0c87\u0ca6\u0cbe\u0c97\u0cbf\u0ca6\u0cc6. \u0c86\u0cb0\u0ccd\u200c. \u0c85\u0cb6\u0ccd\u0cb5\u0cbf\u200c\u0ca8\u0ccd\u200c 3 \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4\u0cb0\u0cc6, \u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c \u0c87\u0cac\u0ccd\u0cac\u0cb0\u0ca8\u0ccd\u0ca8\u0cc1 \u0caa\u0cc6\u0cb5\u0cbf\u0cb2\u0cbf\u0caf\u0ca8\u0ccd\u0ca8\u0cbf\u0c97\u0cc6 \u0c85\u0c9f\u0ccd\u0c9f\u0cbf\u0ca6\u0cb0\u0cc1.", "\u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c \u0ca6\u0cbf\u0c9f\u0ccd\u0c9f \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c\u0c92\u0c82\u0ca6\u0cc1 \u0cb5\u0cbf\u0c95\u0cc6\u0c9f\u0cbf\u0c97\u0cc6 9 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cbf\u0ca6\u0cb2\u0ccd\u0cb2\u0cbf\u0c82\u0ca6 \u0cb6\u0cc1\u0c95\u0ccd\u0cb0\u0cb5\u0cbe\u0cb0\u0ca6 \u0ca6\u0ccd\u0cb5\u0cbf\u0ca4\u0cc0\u0caf \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cae\u0cc1\u0c82\u0ca6\u0cc1\u0cb5\u0cb0\u0cbf\u0cb8\u0cbf\u0ca6 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c, \u0cb8\u0ccd\u0caa\u0cbf\u0ca8\u0ccd\u0ca8\u0cb0\u0ccd\u200c \u0c85\u0cb6\u0ccd\u0cb5\u0cbf\u200c\u0ca8\u0ccd\u200c \u0cae\u0ca4\u0ccd\u0ca4\u0cc1 \u0caa\u0cc7\u0cb8\u0cb0\u0ccd\u200c \u0c87\u0cb6\u0cbe\u0c82\u0ca4\u0ccd\u200c \u0cb6\u0cb0\u0ccd\u0cae \u0ca6\u0cbe\u0cb3\u0cbf\u0c97\u0cc6 \u0c9a\u0ca1\u0caa\u0ca1\u0cbf\u0cb8\u0cbf \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0c95\u0cc6\u0cc2\u0cb3\u0ccd\u0cb3\u0cc1\u0ca4\u0ccd\u0ca4\u0cb2\u0cc7 \u0cb9\u0ccb\u0caf\u0cbf\u0ca4\u0cc1. \u0c92\u0c82\u0ca6\u0cc1 \u0cb9\u0c82\u0ca4\u0ca6\u0cb2\u0ccd\u0cb2\u0c82\u0ca4\u0cc2 87 \u0cb0\u0ca8\u0ccd\u0ca8\u0cbf\u0c97\u0cc6 7 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cb2\u0ccd\u0caa\u0c9f\u0ccd\u0c9f\u0cbf\u0ca4\u0ccd\u0ca4\u0cc1.\u00a0 \u0c87\u0c82\u0ca5 \u0cb8\u0c82\u0ca6\u0cbf\u0c97\u0ccd\u0ca7 \u0cb8\u0ccd\u0ca5\u0cbf\u0ca4\u0cbf\u0caf\u0cb2\u0ccd\u0cb2\u0cbf, \u0c95\u0cc7\u0cb5\u0cb2 2\u0ca8\u0cc7 \u0c9f\u0cc6\u0cb8\u0ccd\u0c9f\u0ccd\u200c \u0c86\u0ca1\u0cc1\u0ca4\u0ccd\u0ca4\u0cbf\u0cb0\u0cc1\u0cb5 20\u0cb0 \u0cb9\u0cb0\u0cc6\u0caf\u0ca6 \u0c86\u0cb2\u0ccd\u200c\u0cb0\u0ccc\u0c82\u0ca1\u0cb0\u0ccd\u200c \u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c \u0ca6\u0cbf\u0c9f\u0ccd\u0c9f \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb9\u0ccb\u0cb0\u0cbe\u0c9f\u0cb5\u0cc6\u0cc2\u0c82\u0ca6\u0ca8\u0ccd\u0ca8\u0cc1 \u0caa\u0ccd\u0cb0\u0ca6\u0cb0\u0ccd\u0cb6\u0cbf\u0cb8\u0cbf\u0ca6\u0cb0\u0cc1. \u0c95\u0cc6\u0cc2\u0ca8\u0cc6\u0caf \u0cb5\u0cbf\u0c95\u0cc6\u0c9f\u0ccd\u200c \u0cb0\u0cc2\u0caa\u0ca6\u0cb2\u0ccd\u0cb2\u0cbf \u0caa\u0cc6\u0cb5\u0cbf\u0cb2\u0cbf\u0caf\u0ca8\u0ccd\u200c \u0cb8\u0cc7\u0cb0\u0cbf\u0ca6 \u0c85\u0cb5\u0cb0\u0cc1 63 \u0cb0\u0ca8\u0ccd\u0ca8\u0cc1\u0c97\u0cb3 \u0cac\u0cb9\u0cc1\u0cae\u0cc2\u0cb2\u0ccd\u0caf \u0c95\u0cc6\u0cc2\u0ca1\u0cc1\u0c97\u0cc6 \u0cb8\u0cb2\u0ccd\u0cb2\u0cbf\u0cb8\u0cbf\u0ca6\u0cb0\u0cc1. 65 \u0c8e\u0cb8\u0cc6\u0ca4\u0c97\u0cb3 \u0c88 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0ca8\u0cb2\u0ccd\u0cb2\u0cbf 9 \u0cac\u0ccc\u0c82\u0ca1\u0cb0\u0cbf \u0cb9\u0cbe\u0c97\u0cc2 2 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cb8\u0cc7\u0cb0\u0cbf\u0ca4\u0ccd\u0ca4\u0cc1.\u00a0\u0c89\u0cb3\u0cbf\u0ca6 \u0cae\u0cc2\u0cb5\u0cb0\u0cc1 \u0c86\u0c9f\u0c97\u0cbe\u0cb0\u0cb0 \u0ca8\u0cc6\u0cb0\u0cb5\u0cbf\u0ca8\u0cbf\u0c82\u0ca6 93 \u0cb0\u0ca8\u0ccd\u200c \u0c92\u0c9f\u0ccd\u0c9f\u0cc1\u0c97\u0cc2\u0ca1\u0cbf\u0cb8\u0cbf\u0ca6 \u0c95\u0cb0\u0ca8\u0ccd\u200c \u0c87\u0c82\u0c97\u0ccd\u0cb2\u0cc6\u0c82\u0ca1\u0ca8\u0ccd\u0ca8\u0cc1 \u0cae\u0cb0\u0cc1 \u0cb9\u0ccb\u0cb0\u0cbe\u0c9f\u0c95\u0ccd\u0c95\u0cc6 \u0c85\u0ca3\u0cbf\u0c97\u0cc6\u0cc2\u0cb3\u0cbf\u0cb8\u0cbf\u0ca6\u0cb0\u0cc1. \u0c89\u0cb3\u0cbf\u0ca6\u0c82\u0ca4\u0cc6 \u0c9c\u0cbe\u0ca8\u0cbf \u0cac\u0cc7\u0cb0\u0ccd\u200c\u0cb8\u0ccd\u0c9f\u0cca (28), \u0ca1\u0cc7\u0cb5\u0cbf\u0ca1\u0ccd\u200c \u0cae\u0cbe\u0cb2\u0ca8\u0ccd\u200c (20), \u0c86\u0ca6\u0cbf\u0cb2\u0ccd\u200c \u0cb0\u0cb6\u0cc0\u0ca6\u0ccd\u200c (16) \u0c9c\u0ccb \u0cb0\u0cc2\u0c9f\u0ccd\u200c (14) \u0c86\u0c9f \u0cb8\u0cbe\u0cae\u0cbe\u0ca8\u0ccd\u0caf \u0cae\u0c9f\u0ccd\u0c9f\u0ca6\u0cb2\u0ccd\u0cb2\u0cbf\u0ca4\u0ccd\u0ca4\u0cc1. \u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c \u0c95\u0ccd\u0cb0\u0cc0\u0cb8\u0ccd\u200c \u0c86\u0c95\u0ccd\u0cb0\u0cae\u0cbf\u0cb8\u0cbf\u0c95\u0cc6\u0cc2\u0cb3\u0ccd\u0cb3\u0ca6\u0cc7 \u0cb9\u0ccb\u0c97\u0cbf\u0ca6\u0ccd\u0ca6\u0cb2\u0ccd\u0cb2\u0cbf \u0c87\u0c82\u0c97\u0ccd\u0cb2\u0cc6\u0c82\u0ca1\u0cbf\u0ca8 \u0ca6\u0ccd\u0cb5\u0cbf\u0ca4\u0cc0\u0caf \u0cb8\u0cb0\u0ca6\u0cbf 125\u0cb0 \u0c97\u0ca1\u0cbf\u0c97\u0cc6 \u0cae\u0cc1\u0c97\u0cbf\u0caf\u0cc1\u0cb5 \u0cb8\u0cbe\u0ca7\u0ccd\u0caf\u0ca4\u0cc6 \u0c87\u0ca4\u0ccd\u0ca4\u0cc1. \u0c95\u0cb0\u0ca8\u0ccd\u200c \u0cb8\u0cbe\u0cb9\u0cb8\u0ca6\u0cb2\u0ccd\u0cb2\u0cbf \u0cad\u0cbe\u0cb0\u0ca4\u0ca6 \u0c95\u0cb3\u0caa\u0cc6 \u0cab\u0cc0\u0cb2\u0ccd\u0ca1\u0cbf\u0c82\u0c97\u0ccd\u200c \u0c95\u0cc6\u0cc2\u0ca1\u0cc1\u0c97\u0cc6\u0caf\u0cc2 \u0cb8\u0cbe\u0c95\u0cb7\u0ccd\u0c9f\u0cbf\u0ca4\u0ccd\u0ca4\u0cc1.", "\u0c85\u0ca1\u0cbf\u0cb2\u0cc7\u0ca1\u0ccd\u200c \u0cac\u0cb3\u0cbf\u0c95 \u0c85\u0ca4\u0ccd\u0caf\u0cc1\u0ca4\u0ccd\u0ca4\u0cae \u0c86\u0c9f\u0cb6\u0ca4\u0c95\u0ca6 \u0cac\u0cb3\u0cbf\u0c95 \u0caa\u0ccd\u0cb0\u0ca4\u0cbf\u0c95\u0ccd\u0cb0\u0cbf\u0caf\u0cbf\u0cb8\u0cbf\u0ca6 \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf, \u0c87\u0ca6\u0cc1 2014\u0cb0 \u0c85\u0ca1\u0cbf\u0cb2\u0cc7\u0ca1\u0ccd\u200c \u0cb6\u0ca4\u0c95 \u0cb8\u0cbe\u0cb9\u0cb8\u0ca6 \u0cac\u0cb3\u0cbf\u0c95 \u0ca6\u0cbe\u0c96\u0cb2\u0cbe\u0ca6 \u0ca4\u0ca8\u0ccd\u0ca8 \u0c85\u0ca4\u0ccd\u0caf\u0cc1\u0ca4\u0ccd\u0ca4\u0cae \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0c8e\u0c82\u0ca6\u0cbf\u0ca6\u0ccd\u0ca6\u0cbe\u0cb0\u0cc6.\u00a0\"\u0c85\u0ca1\u0cbf\u0cb2\u0cc7\u0ca1\u0ccd\u200c \u0caa\u0ccd\u0cb0\u0ca6\u0cb0\u0ccd\u0cb6\u0ca8 \u0ca8\u0ca8\u0ccd\u0ca8 \u0caa\u0cbe\u0cb2\u0cbf\u0c97\u0cc6 \u0cb5\u0cc6\u0cb0\u0cbf \u0cb8\u0ccd\u0caa\u0cc6\u0cb7\u0cb2\u0ccd\u200c. \u0c8f\u0c95\u0cc6\u0c82\u0ca6\u0cb0\u0cc6, \u0c85\u0ca6\u0cc1 \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0ca6\u0cbe\u0c96\u0cb2\u0cbe\u0ca6 \u0cb8\u0cbe\u0ca7\u0ca8\u0cc6\u0caf\u0cbe\u0c97\u0cbf\u0ca4\u0ccd\u0ca4\u0cc1' \u0c8e\u0c82\u0ca6\u0cc1 \u0c95\u0cc6\u0cc2\u0cb9\u0ccd\u0cb2\u0cbf \u0cb9\u0cc7\u0cb3\u0cbf\u0ca6\u0ccd\u0ca6\u0cbe\u0cb0\u0cc6. \u0c85\u0ca6\u0cc1 \u0ca8\u0cbe\u0caf\u0c95\u0ca8\u0cbe\u0c97\u0cbf \u0c95\u0cc6\u0cc2\u0cb9\u0ccd\u0cb2\u0cbf\u0c97\u0cc6 \u0cae\u0cca\u0ca6\u0cb2 \u0c9f\u0cc6\u0cb8\u0ccd\u0c9f\u0ccd\u200c \u0caa\u0c82\u0ca6\u0ccd\u0caf\u0cb5\u0cbe\u0c97\u0cbf\u0ca4\u0ccd\u0ca4\u0cc1. \u0caa\u0ccd\u0cb0\u0ca5\u0cae \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0ca8\u0cb2\u0ccd\u0cb2\u0cbf 115 \u0cb0\u0ca8\u0ccd\u200c \u0cb8\u0cbf\u0ca1\u0cbf\u0cb8\u0cbf\u0ca6\u0ccd\u0ca6\u0cb0\u0cc1. \u00a0\u0cad\u0cbe\u0cb0\u0ca4\u0c95\u0ccd\u0c95\u0cc6 364 \u0cb0\u0ca8\u0ccd\u200c \u0c97\u0cc6\u0cb2\u0cc1\u0cb5\u0cbf\u0ca8 \u0c97\u0cc1\u0cb0\u0cbf \u0cb2\u0cad\u0cbf\u0cb8\u0cbf\u0ca4\u0ccd\u0ca4\u0cc1. \u00a0\u0cb5\u0cbf\u0c9c\u0caf\u0ccd\u200c \u0c9c\u0ca4\u0cc6 \u0cb8\u0cc7\u0cb0\u0cbf\u0c95\u0cc6\u0cc2\u0c82\u0ca1 \u0c95\u0cc6\u0cc2\u0cb9\u0ccd\u0cb2\u0cbf \u0c86\u0cb8\u0cc0\u0cb8\u0ccd\u200c \u0ca6\u0cbe\u0cb3\u0cbf\u0caf\u0ca8\u0ccd\u0ca8\u0cc1 \u0caa\u0cc1\u0ca1\u0cbf\u0c97\u0cc1\u0c9f\u0ccd\u0c9f\u0cbf \u00a0185 \u0cb0\u0ca8\u0ccd\u200c \u0c9c\u0ca4\u0cc6\u0caf\u0cbe\u0c9f \u0ca8\u0cbf\u0cad\u0cbe \u0caf\u0cbf\u0cb8\u0cbf\u0ca6\u0cb0\u0cc1. \u0cad\u0cbe\u0cb0\u0ca4 \u00a048 \u0cb0\u0ca8\u0ccd\u0ca8\u0cc1\u0c97\u0cb3\u0cbf\u0c82\u0ca6 \u0cb8\u0ccb\u0ca4\u0cbf\u0ca4\u0cbe\u0ca6\u0cb0\u0cc2 \u0c95\u0cc6\u0cc2\u0cb9\u0ccd\u0cb2\u0cbf \u0c85\u0cb5\u0cb0 141 \u0cb0\u0ca8\u0ccd\u0ca8\u0cc1\u0c97\u0cb3 \u0ca6\u0cbf\u0c9f\u0ccd\u0c9f \u0c86\u0c9f \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0caa\u0ccd\u0cb0\u0cc7\u0cae\u0cbf\u0c97\u0cb3 \u0cb9\u0cc3\u0ca6\u0caf\u0cb5\u0ca8\u0ccd\u0ca8\u0cc1 \u0c97\u0cc6\u0ca6\u0ccd\u0ca6\u0cbf\u0ca4\u0ccd\u0ca4\u0cc1. \u0c95\u0cc6\u0cc2\u0cb9\u0ccd\u0cb2\u0cbf \u0c85\u0c82\u0ca6\u0cb0\u0cc6 \"\u0c85\u0c97\u0ccd\u0cb0\u0cc6\u0cb8\u0ccd\u0cb8\u0cc0\u0cb5\u0ccd\u200c \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c' \u0c8e\u0c82\u0cac\u0cc1\u0ca6\u0cc1 \u0c86\u0c97\u0cb2\u0cc7 \u0cac\u0ccd\u0cb0\u0ccd\u0caf\u0cbe\u0c82\u0ca1\u0ccd\u200c \u0c86\u0c97\u0cbf\u0ca4\u0ccd\u0ca4\u0cc1.", "\u0c95\u0cc6\u0cc2\u0cb9\u0ccd\u0cb2\u0cbf \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb8\u0cbe\u0cb9\u0cb8-\u0cb8\u0cbe\u0ca7\u0ca8\u0cc62014\u0cb0 \u0cb8\u0cb0\u0ca3\u0cbf\u0c97\u0cbf\u0c82\u0ca4 \u0cb9\u0cc6\u0c9a\u0ccd\u0c9a\u0cc1 \u00a0\u0cb8\u0ccd\u0c95\u0ccb\u0cb0\u0ccd\u200c \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf 2014\u0cb0 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0caa\u0ccd\u0cb0\u0cb5\u0cbe\u0cb8\u0ca6\u0cb2\u0ccd\u0cb2\u0cbf \u0c97\u0cb3\u0cbf\u0cb8\u0cbf\u0ca6 \u0c92\u0c9f\u0ccd\u0c9f\u0cc1 \u0cb0\u0ca8\u0ccd\u0ca8\u0cbf\u0c97\u0cbf\u0c82\u0ca4 \u0cb9\u0cc6\u0c9a\u0ccd\u0c9a\u0cc1 \u0cb0\u0ca8\u0ccd\u0ca8\u0ca8\u0ccd\u0ca8\u0cc1 \u0c8e\u0c9c\u0ccd\u200c\u0cac\u0cbe\u0cb8\u0ccd\u0c9f\u0ca8\u0ccd\u200c \u0c9f\u0cc6\u0cb8\u0ccd\u0c9f\u0ccd\u200c \u0caa\u0c82\u0ca6\u0ccd\u0caf\u0ca6 \u0c92\u0c82\u0ca6\u0cc7 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0ca8\u0cb2\u0ccd\u0cb2\u0cbf \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc1. \u0c85\u0c82\u0ca6\u0cbf\u0ca8 \u0caa\u0ccd\u0cb0\u0cb5\u0cbe\u0cb8\u0ca6 10 \u0c9f\u0cc6\u0cb8\u0ccd\u0c9f\u0ccd\u200c \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0c97\u0cb3\u0cb2\u0ccd\u0cb2\u0cbf \u0c95\u0cc6\u0cc2\u0cb9\u0ccd\u0cb2\u0cbf \u0c97\u0cb3\u0cbf\u0cb8\u0cbf\u0ca6\u0ccd\u0ca6\u0cc1 134 \u0cb0\u0ca8\u0ccd\u200c \u0cae\u0cbe\u0ca4\u0ccd\u0cb0!", "\u0c85\u0c9c\u0cb0\u0cc1\u0ca6\u0ccd\u0ca6\u0cc0\u0ca8\u0ccd\u200c \u0cac\u0cb3\u0cbf\u0c95 \u0cae\u0cca\u0ca6\u0cb2\u0cbf\u0c97\u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf \u0ca8\u0cbe\u0caf\u0c95\u0ca8\u0cbe\u0c97\u0cbf \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c\u0ca8\u200c\u0cb2\u0ccd\u0cb2\u0cbf \u0c86\u0ca1\u0cbf\u0ca6 \u0caa\u0ccd\u0cb0\u0ca5\u0cae \u0c9f\u0cc6\u0cb8\u0ccd\u0c9f\u0ccd\u200c \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0ca8\u0cb2\u0ccd\u0cb2\u0cc7 \u0cb8\u0cc6\u0c82\u0c9a\u0cc1\u0cb0\u0cbf \u0cb9\u0cca\u0ca1\u0cc6\u0ca6 \u0cad\u0cbe\u0cb0\u0ca4\u0ca6 \u0c95\u0cc7\u0cb5\u0cb2 2\u0ca8\u0cc7 \u0ca8\u0cbe\u0caf\u0c95. 1990\u0cb0 \u0caa\u0ccd\u0cb0\u0cb5\u0cbe\u0cb8\u0ca6 \u0cb5\u0cc7\u0cb3\u0cc6 \u0cae\u0cca\u0cb9\u0cae\u0ccd\u0cae\u0ca6\u0ccd\u200c \u0c85\u0c9c\u0cb0\u0cc1\u0ca6\u0ccd\u0ca6\u0cc0\u0ca8\u0ccd\u200c 121 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0ccd\u0ca6\u0cb0\u0cc1. \u0cb9\u0cbe\u0c97\u0cc6\u0caf\u0cc7 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0ca8\u0cc6\u0cb2\u0ca6\u0cb2\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6 2\u0ca8\u0cc7 \u0ca8\u0cbe\u0caf\u0c95\u0ca8\u0cc6\u0ca8\u0cbf\u0cb8\u0cbf\u0ca6\u0cb0\u0cc1. 1990\u0cb0 \u0cae\u0ccd\u0caf\u0cbe\u0c82\u0c9a\u0cc6\u0cb8\u0ccd\u0c9f\u0cb0\u0ccd\u200c \u0c9f\u0cc6\u0cb8\u0ccd\u0c9f\u0ccd\u200c\u0ca8\u0cb2\u0ccd\u0cb2\u0cbf \u0c85\u0c9c\u0cb0\u0ccd\u200c 179 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0ca6\u0ccd\u0ca6\u0cc1 \u0ca6\u0cbe\u0c96\u0cb2\u0cc6.", "\u0c89\u0cb3\u0cbf\u0ca6\u0cc6\u0cb2\u0ccd\u0cb2\u0cb0\u0cbf\u0c97\u0cbf\u0c82\u0ca4 \u0c85\u0ca7\u0cbf\u0c95 \u0cae\u0cca\u0ca4\u0ccd\u0ca4\u0ca4\u0c82\u0ca1\u0ca6 \u0c89\u0cb3\u0cbf\u0ca6\u0cc6\u0cb2\u0ccd\u0cb2 \u0c86\u0c9f\u0c97\u0cbe\u0cb0\u0cb0 \u0c92\u0c9f\u0ccd\u0c9f\u0cc1 \u0cae\u0cca\u0ca4\u0ccd\u0ca4\u0c95\u0ccd\u0c95\u0cbf\u0c82\u0ca4 \u0c95\u0cc6\u0cc2\u0cb9\u0ccd\u0cb2\u0cbf \u0c92\u0cac\u0ccd\u0cac\u0cb0\u0cc7 \u0cb9\u0cc6\u0c9a\u0ccd\u0c9a\u0cc1 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc1. \u0cad\u0cbe\u0cb0\u0ca4\u0cc0\u0caf \u0ca8\u0cbe\u0caf\u0c95\u0cb0 \u0c88 \u0ca6\u0cbe\u0c96\u0cb2\u0cc6\u0caf \u0caf\u0cbe\u0ca6\u0cbf\u0caf\u0cb2\u0ccd\u0cb2\u0cbf \u0c95\u0cc6\u0cc2\u0cb9\u0ccd\u0cb2\u0cbf\u0c97\u0cc6 2\u0ca8\u0cc7 \u0cb8\u0ccd\u0ca5\u0cbe\u0ca8 (\u0cb6\u0cc7. 54.37 \u0cb0\u0ca8\u0ccd\u200c). 2014\u0cb0 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0c8e\u0ca6\u0cc1\u0cb0\u0cbf\u0ca8 \u0c93\u0cb5\u0cb2\u0ccd\u200c \u0c9f\u0cc6\u0cb8\u0ccd\u0c9f\u0ccd\u200c\u0ca8\u0cb2\u0ccd\u0cb2\u0cbf \u0cae\u0cb9\u0cc7\u0c82\u0ca6\u0ccd\u0cb0 \u0cb8\u0cbf\u0c82\u0c97\u0ccd\u200c \u0ca7\u0ccb\u0ca8\u0cbf \u0cb6\u0cc7. 55.41\u0cb0\u0cb7\u0ccd\u0c9f\u0cc1 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0ca6\u0ccd\u0ca6\u0cc1 \u0ca6\u0cbe\u0c96\u0cb2\u0cc6. \u0c85\u0c82\u0ca6\u0cc1 \u0cad\u0cbe\u0cb0\u0ca4 148 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cbf\u0ca4\u0ccd\u0ca4\u0cc1. \u0c87\u0ca6\u0cb0\u0cb2\u0ccd\u0cb2\u0cbf \u0ca7\u0ccb\u0ca8\u0cbf \u0caa\u0cbe\u0cb2\u0cc1 82 \u0cb0\u0ca8\u0ccd\u200c.", "\u0c85\u0cb0\u0ccd\u0ca7 \u0cb6\u0ca4\u0c95\u0ca6\u0cbf\u0c82\u0ca6 \u0cb6\u0ca4\u0c95\u0ca6 \u0c93\u0c9f\u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 \u0c85\u0cb0\u0ccd\u0ca7 \u0cb6\u0ca4\u0c95\u0c97\u0cb3\u0ca8\u0ccd\u0ca8\u0cc1 \u0cb6\u0ca4\u0c95\u0cb5\u0cbe\u0c97\u0cbf \u0caa\u0cb0\u0cbf\u0cb5\u0cb0\u0ccd\u0ca4\u0cbf\u0cb8\u0cbf\u0ca6 \u0ca8\u0cbe\u0caf\u0c95\u0cb0\u0cb2\u0ccd\u0cb2\u0cc7 \u0c85\u0c97\u0ccd\u0cb0\u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0ca6\u0ccd\u0ca6\u0cbe\u0cb0\u0cc6 (\u0cb6\u0cc7. 71). \u0c85\u0ca8\u0c82\u0ca4\u0cb0\u0ca6 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0cb0\u0cc1\u0cb5\u0cb5\u0cb0\u0cc1 \u0cb8\u0ccd\u0c9f\u0cc0\u0cb5\u0ccd\u200c \u0cb8\u0ccd\u0cae\u0cbf\u0ca4\u0ccd\u200c (\u0cb6\u0cc7. 53).", "\u0ca8\u0cbe\u0caf\u0c95\u0ca8\u0cbe\u0c97\u0cbf 15 \u0cb6\u0ca4\u0c95\u0c95\u0cc6\u0cc2\u0cb9\u0ccd\u0cb2\u0cbf \u0ca8\u0cbe\u0caf\u0c95\u0ca8\u0cbe\u0c97\u0cbf 15 \u0cb8\u0cc6\u0c82\u0c9a\u0cc1\u0cb0\u0cbf \u0cb9\u0cca\u0ca1\u0cc6\u0ca6\u0cc1 3\u0ca8\u0cc7 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf \u0c95\u0cbe\u0ca3\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cb0\u0cc1. \u0c97\u0ccd\u0cb0\u0cc7\u0cae\u0ccd\u200c \u0cb8\u0ccd\u0cae\u0cbf\u0ca4\u0ccd\u200c (22), \u0cb0\u0cbf\u0c95\u0cbf \u0caa\u0cbe\u0c82\u0c9f\u0cbf\u0c82\u0c97\u0ccd\u200c (19) \u0cae\u0cca\u0ca6\u0cb2\u0cc6\u0cb0\u0ca1\u0cc1 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0ca6\u0ccd\u0ca6\u0cbe\u0cb0\u0cc6.", "", "\u0c8e\u0c95\u0ccd\u0cb8\u0ccd\u200c\u0c9f\u0ccd\u0cb0\u0cbe \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\uf0a3\u00a0\u00a0 \u00a0 \u0c85\u0cb2\u0cb8\u0ccd\u0c9f\u0cc7\u0cb0\u0ccd\u200c \u0c95\u0cc1\u0c95\u0ccd\u200c \u0c9f\u0cc6\u0cb8\u0ccd\u0c9f\u0ccd\u200c \u0caa\u0c82\u0ca6\u0ccd\u0caf\u0cb5\u0cc6\u0cc2\u0c82\u0ca6\u0cb0\u0cb2\u0ccd\u0cb2\u0cbf \u0cae\u0cca\u0ca6\u0cb2 \u0cb8\u0cb2 \u0c8e\u0cb0\u0ca1\u0cc2 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0c97\u0cb3\u0cb2\u0ccd\u0cb2\u0cbf \u0cac\u0ccc\u0cb2\u0ccd\u0ca1\u0ccd\u200c \u0c86\u0ca6\u0cb0\u0cc1. \u0c87\u0ca6\u0cc1 \u0c85\u0cb5\u0cb0 157\u0ca8\u0cc7 \u0c9f\u0cc6\u0cb8\u0ccd\u0c9f\u0ccd\u200c \u0c86\u0c97\u0cbf\u0ca6\u0ccd\u0ca6\u0cc1, \u0c8e\u0cb0\u0ca1\u0cc2 \u0cb8\u0cb2 \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u0c97\u0cc6 \u0cb5\u0cbf\u0c95\u0cc6\u0c9f\u0ccd\u200c \u0c92\u0caa\u0ccd\u0caa\u0cbf\u0cb8\u0cbf\u0ca6\u0cb0\u0cc1.", "\uf0a3\u00a0\u00a0 \u00a0 \u0c95\u0cc1\u0c95\u0ccd\u200c \u0c85\u0cb5\u0cb0\u0ca8\u0ccd\u0ca8\u0cc1 \u0cac\u0ccc\u0cb2\u0ccd\u0ca1\u0ccd\u200c \u0cae\u0cbe\u0ca1\u0cc1\u0cb5 \u0cae\u0cc2\u0cb2\u0c95 \u0c85\u0cb6\u0ccd\u0cb5\u0cbf\u200c\u0ca8\u0ccd\u200c \u0c87\u0cac\u0ccd\u0cac\u0cb0\u0cc1 \u0c86\u0c9f\u0c97\u0cbe\u0cb0\u0cb0\u0ca8\u0ccd\u0ca8\u0cc1 \u0cb8\u0cb0\u0ccd\u0cb5\u0cbe\u0ca7\u0cbf\u0c95 9 \u0cb8\u0cb2 \u0c94\u0c9f\u0ccd\u200c \u0cae\u0cbe\u0ca1\u0cbf\u0ca6\u0cb0\u0cc1 (\u0cae\u0ca4\u0ccd\u0ca4\u0cc2\u0cac\u0ccd\u0cac \u0c86\u0c9f\u0c97\u0cbe\u0cb0 \u0ca1\u0cc7\u0cb5\u0cbf\u0ca1\u0ccd\u200c \u0cb5\u0cbe\u0cb0\u0ccd\u0ca8\u0cb0\u0ccd\u200c).", "\uf0a3\u00a0\u00a0 \u00a0 \u0c95\u0cc1\u0c95\u0ccd\u200c \u0c85\u0cb5\u0cb0\u0ca8\u0ccd\u0ca8\u0cc1 \u0c85\u0ca4\u0cc0 \u0cb9\u0cc6\u0c9a\u0ccd\u0c9a\u0cc1 \u0cb8\u0cb2 \u0c94\u0c9f\u0ccd\u200c \u0cae\u0cbe\u0ca1\u0cbf\u0ca6 \u0cac\u0ccc\u0cb2\u0cb0\u0ccd\u200c\u0c97\u0cb3 \u0caf\u0cbe\u0ca6\u0cbf\u0caf\u0cb2\u0ccd\u0cb2\u0cbf \u0c85\u0cb6\u0ccd\u0cb5\u0cbf\u200c\u0ca8\u0ccd\u200c \u0c9c\u0c82\u0c9f\u0cbf 2\u0ca8\u0cc7 \u0cb8\u0ccd\u0ca5\u0cbe\u0ca8. \u0cae\u0cbf\u0c9a\u0cc6\u0cb2\u0ccd\u200c \u0c9c\u0cbe\u0ca8\u0ccd\u0cb8\u0ca8\u0ccd\u200c, \u0c9f\u0ccd\u0cb0\u0cc6\u0c82\u0c9f\u0ccd\u200c \u0cac\u0ccc\u0cb2\u0ccd\u0c9f\u0ccd \u0c95\u0cc2\u0ca1 \u0c95\u0cc1\u0c95\u0ccd\u200c \u0c85\u0cb5\u0cb0\u0ca8\u0ccd\u0ca8\u0cc1 9 \u0cb8\u0cb2 \u0c94\u0c9f\u0ccd\u200c \u0cae\u0cbe\u0ca1\u0cbf\u0ca6\u0ccd\u0ca6\u0cbe\u0cb0\u0cc6. \u0cae\u0cbe\u0cb0\u0ccd\u0ca8\u0cc6 \u0cae\u0cbe\u0cb0\u0ccd\u0c95\u0cc6\u0cb2\u0ccd\u200c 12 \u0cb8\u0cb2 \u0c94\u0c9f\u0ccd\u200c \u0cae\u0cbe\u0ca1\u0cbf\u0ca6\u0ccd\u0ca6\u0cc1 \u0ca6\u0cbe\u0c96\u0cb2\u0cc6.\u00a0", "\uf0a3\u00a0\u00a0 \u00a0 \u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c \u0c9f\u0cc6\u0cb8\u0ccd\u0c9f\u0ccd\u200c \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0c92\u0c82\u0ca6\u0cb0\u0cb2\u0ccd\u0cb2\u0cbf 4 \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4 \u0c85\u0ca4\u0cc0 \u0c95\u0cbf\u0cb0\u0cbf\u0caf \u0cac\u0ccc\u0cb2\u0cb0\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1 (20 \u0cb5\u0cb0\u0ccd\u0cb7, 60 \u0ca6\u0cbf\u0ca8). \u0cb9\u0cbf\u0c82\u0ca6\u0cbf\u0ca8 \u0ca6\u0cbe\u0c96\u0cb2\u0cc6 \u0cac\u0cbf\u0cb2\u0ccd\u200c \u0cb5\u0ccb\u0c95\u0ccd\u200c \u0cb9\u0cc6\u0cb8\u0cb0\u0cb2\u0ccd\u0cb2\u0cbf\u0ca4\u0ccd\u0ca4\u0cc1 (20 \u0cb5\u0cb0\u0ccd\u0cb7, 179 \u0ca6\u0cbf\u0ca8). \u0c85\u0ca6\u0cc1 \u0cb5\u0cc6\u0cb8\u0ccd\u0c9f\u0ccd\u200c \u0c87\u0c82\u0ca1\u0cc0\u0cb8\u0ccd\u200c \u0c8e\u0ca6\u0cc1\u0cb0\u0cbf\u0ca8 1930\u0cb0 \u0caa\u0ccb\u0cb0\u0ccd\u0c9f\u0ccd\u200c \u0c86\u0cab\u0ccd \u0cb8\u0ccd\u0caa\u0cc7\u0ca8\u0ccd\u200c \u0c9f\u0cc6\u0cb8\u0ccd\u0c9f\u0ccd\u200c \u0c86\u0c97\u0cbf\u0ca4\u0ccd\u0ca4\u0cc1.\u00a0", "\uf0a3\u00a0\u00a0 \u00a0 \u0c86\u0cb0\u0ccd\u200c. \u0c85\u0cb6\u0ccd\u0cb5\u0cbf\u200c\u0ca8\u0ccd\u200c 1967\u0cb0 \u0cac\u0cb3\u0cbf\u0c95 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c\u0ca8\u200c\u0cb2\u0ccd\u0cb2\u0cbf \u0c86\u0ca1\u0cb2\u0cbe\u0ca6 \u0c9f\u0cc6\u0cb8\u0ccd\u0c9f\u0ccd\u200c \u0caa\u0c82\u0ca6\u0ccd\u0caf\u0cb5\u0cc6\u0cc2\u0c82\u0ca6\u0cb0\u0cb2\u0ccd\u0cb2\u0cbf \u0cac\u0ccc\u0cb2\u0cbf\u0c82\u0c97\u0ccd\u200c \u0c86\u0cb0\u0c82\u0cad\u0cbf\u0cb8\u0cbf\u0ca6 \u0cad\u0cbe\u0cb0\u0ca4\u0ca6 \u0cae\u0cca\u0ca6\u0cb2 \u0cb8\u0ccd\u0caa\u0cbf\u0ca8\u0ccd\u0ca8\u0cb0\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1. \u0c85\u0c82\u0ca6\u0cc1 \u0cac\u0ccc\u0cb2\u0cbf\u0c82\u0c97\u0ccd\u200c \u0c86\u0cb0\u0c82\u0cad\u0cbf\u0cb8\u0cbf\u0ca6\u0cb5\u0cb0\u0cc1 \u0cb8\u0ccd\u0caa\u0cbf\u0ca8\u0ccd\u0ca8\u0cb0\u0ccd\u200c \u0cac\u0cbf\u0cb7\u0ca8\u0ccd\u200c \u0cb8\u0cbf\u0c82\u0c97\u0ccd\u200c \u0cac\u0cc7\u0ca1\u0cbf.", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf\u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0caa\u0ccd\u0cb0\u0ca5\u0cae \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u00a0\u00a0 \u00a0287\u0cad\u0cbe\u0cb0\u0ca4 \u0caa\u0ccd\u0cb0\u0ca5\u0cae \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u00a0\u00a0 \u00a0274", "\u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0ca6\u0ccd\u0cb5\u0cbf\u0ca4\u0cc0\u0caf \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0c85\u0cb2\u0cb8\u0ccd\u0c9f\u0cc7\u0cb0\u0ccd\u200c \u0c95\u0cc1\u0c95\u0ccd\u200c\u00a0\u00a0 \u00a0\u0cac\u0cbf \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0\u00a0 \u00a00\u0c95\u0cc0\u0c9f\u0ca8\u0ccd\u200c \u0c9c\u0cc6\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u00a0\u00a0 \u00a0\u0cb8\u0cbf \u0cb0\u0cbe\u0cb9\u0cc1\u0cb2\u0ccd\u200c \u0cac\u0cbf \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0\u00a0 \u00a08\u0c9c\u0ccb \u0cb0\u0cc2\u0c9f\u0ccd\u200c\u00a0\u00a0 \u00a0\u0cb8\u0cbf \u0cb0\u0cbe\u0cb9\u0cc1\u0cb2\u0ccd\u200c \u0cac\u0cbf \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0\u00a0 \u00a014\u0ca1\u0cc7\u0cb5\u0cbf\u0ca1\u0ccd\u200c \u0cae\u0cbe\u0cb2\u0ca8\u0ccd\u200c\u00a0\u00a0 \u00a0\u0cb8\u0cbf \u0cb0\u0cb9\u0cbe\u0ca8\u0cc6 \u0cac\u0cbf \u0c87\u0cb6\u0cbe\u0c82\u0ca4\u0ccd\u200c\u00a0\u00a0 \u00a020\u0c9c\u0cbe\u0ca8\u0cbf \u0cac\u0cc7\u0cb0\u0ccd\u200c\u0cb8\u0ccd\u0c9f\u0cca\u00a0\u00a0 \u00a0\u0cb8\u0cbf \u0cb0\u0cb9\u0cbe\u0ca8\u0cc6 \u0cac\u0cbf \u0c87\u0cb6\u0cbe\u0c82\u0ca4\u0ccd\u200c\u00a0\u00a0 \u00a028\u0cac\u0cc6\u0ca8\u0ccd\u200c \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a0\u0cb8\u0cbf \u0c95\u0cc6\u0cc2\u0cb9\u0ccd\u0cb2\u0cbf \u0cac\u0cbf \u0c87\u0cb6\u0cbe\u0c82\u0ca4\u0ccd\u200c\u00a0\u00a0 \u00a06\u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c\u00a0\u00a0 \u00a0\u0cb8\u0cbf \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0cac\u0cbf \u0c87\u0cb6\u0cbe\u0c82\u0ca4\u0ccd\u200c\u00a0\u00a0 \u00a01\u0cb8\u0ccd\u0caf\u0cbe\u0cae\u0ccd\u200c \u0c95\u0cb0\u0ca8\u0ccd\u200c\u00a0\u00a0 \u00a0\u0cb8\u0cbf \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0cac\u0cbf \u0caf\u0cbe\u0ca6\u0cb5\u0ccd\u200c\u00a0\u00a0 \u00a063\u0c86\u0ca6\u0cbf\u0cb2\u0ccd\u200c \u0cb0\u0cb6\u0cc0\u0ca6\u0ccd\u200c\u00a0\u00a0 \u00a0\u0cac\u0cbf \u0caf\u0cbe\u0ca6\u0cb5\u0ccd\u200c\u00a0\u00a0 \u00a016\u0cb8\u0ccd\u0c9f\u0cc1\u0cb5\u0cb0\u0ccd\u0c9f\u0ccd\u200c \u0cac\u0ccd\u0cb0\u0cbe\u0ca1\u0ccd\u200c\u00a0\u00a0 \u00a0\u0cb8\u0cbf \u0ca7\u0cb5\u0ca8\u0ccd\u200c \u0cac\u0cbf \u0c87\u0cb6\u0cbe\u0c82\u0ca4\u0ccd\u200c\u00a0\u00a0 \u00a011\u0c9c\u0cc7\u0cae\u0ccd\u0cb8\u0ccd\u200c \u0c86\u0ccd\u0caf\u0c82\u0ca1\u0cb0\u0ccd\u0cb8\u0ca8\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a00", "\u0c87\u0ca4\u0cb0\u00a0\u00a0 \u00a0\u00a0\u00a0 \u00a013\u0c92\u0c9f\u0ccd\u0c9f\u0cc1 \u00a0(\u0c86\u0cb2\u0ccc\u0c9f\u0ccd\u200c)\u00a0\u00a0 \u00a0\u00a0\u00a0 \u00a0180\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-9, 2-18, 3-39, 4-70, 5-85, 6-86, 7-87, 8-135, 9-", "\u0cac\u0ccc\u0cb2\u0cbf\u0c82\u0c97\u0ccd\u200c:\u0cae\u0cca\u0cb9\u0cae\u0ccd\u0cae\u0ca6\u0ccd\u200c \u0cb6\u0cae\u0cbf\u00a0\u00a0 \u00a0\u00a0\u00a0 \u00a012-2-38-0\u0c86\u0cb0\u0ccd\u200c. \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0\u00a0 \u00a0\u00a0\u00a0 \u00a021-4-59-3\u0c87\u0cb6\u0cbe\u0c82\u0ca4\u0ccd\u200c \u0cb6\u0cb0\u0ccd\u0cae\u00a0\u00a0 \u00a0\u00a0\u00a0 \u00a013-0-51-5\u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c\u00a0\u00a0 \u00a0\u00a0\u00a0 \u00a07-1-20-2"], "title": "194 \u0cb0\u0ca8\u0ccd\u200c \u0c9f\u0cbe\u0cb0\u0ccd\u0c97\u0cc6\u0c9f\u0ccd\u200c; \u0cad\u0cbe\u0cb0\u0ca4\u0c95\u0ccd\u0c95\u0cc6 \u0c9c\u0caf \u0c92\u0cb2\u0cbf\u0ca6\u0cc0\u0ca4\u0cc6"},
{"url": "https://www.udayavani.com/kannada/news/sports-news/306572/india-vs-england-1st-t20i-kuldeep-five-for-rahul-ton-powe", "content": ["\u0cae\u0ccd\u0caf\u0cbe\u0c82\u0c9a\u0cc6\u0cb8\u0ccd\u0c9f\u0cb0\u0ccd\u200c: \u0c9a\u0cc8\u0ca8\u0cbe\u0cae\u0ca8\u0ccd\u200c \u0cac\u0ccc\u0cb2\u0cb0\u0ccd\u200c \u0c95\u0cc1\u0cb2\u0ca6\u0cc0\u0caa\u0ccd\u200c \u0caf\u0cbe\u0ca6\u0cb5\u0ccd\u200c \u0c85\u0cb5\u0cb0 \u0c98\u0cbe\u0ca4\u0c95 \u0ca6\u0cbe\u0cb3\u0cbf \u0cb9\u0cbe\u0c97\u0cc2 \u0cb5\u0ca8\u0ccd\u200c\u0ca1\u0ccc\u0ca8\u0ccd\u200c \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c \u0cae\u0ca8\u0ccd\u200c \u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c \u0c85\u0cb5\u0cb0 \u0c85\u0cae\u0ccb\u0c98 \u0cb6\u0ca4\u0c95 \u0cb8\u0cbe\u0cb9\u0cb8\u0ca6\u0cbf\u0c82\u0ca6 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7\u0ca6 \u0cae\u0cca\u0ca6\u0cb2 \u0c9f\u0cbf20 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0cad\u0cbe\u0cb0\u0ca4 8 \u0cb5\u0cbf\u0c95\u0cc6\u0c9f\u0ccd\u200c\u0c97\u0cb3 \u0c9c\u0caf\u0cad\u0cc7\u0cb0\u0cbf \u0cae\u0cca\u0cb3\u0c97\u0cbf\u0cb8\u0cbf\u0ca6\u0cc6.", "\u0cae\u0c82\u0c97\u0cb3\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \u0cae\u0ccd\u0caf\u0cbe\u0c82\u0c9a\u0cc6\u0cb8\u0ccd\u0c9f\u0cb0\u0ccd\u200c\u0ca8\u0cb2\u0ccd\u0cb2\u0cbf \u0ca8\u0ca1\u0cc6\u0ca6 \u0cae\u0cc1\u0c96\u0cbe\u0cae\u0cc1\u0c96\u0cbf\u0caf\u0cb2\u0ccd\u0cb2\u0cbf \u0c9f\u0cbe\u0cb8\u0ccd\u200c \u0cb8\u0ccb\u0ca4\u0cc1 \u0cac\u0ccd\u0caf\u0cbe\u0c9f\u0cbf\u0c82\u0c97\u0cbf\u0c97\u0cc6 \u0c87\u0cb3\u0cbf\u0cb8\u0cb2\u0ccd\u0caa\u0c9f\u0ccd\u0c9f \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c 8 \u0cb5\u0cbf\u0c95\u0cc6\u0c9f\u0cbf\u0c97\u0cc6 159 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cbf\u0ca6\u0cb0\u0cc6, \u0cad\u0cbe\u0cb0\u0ca4 18.2 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf \u0c8e\u0cb0\u0ca1\u0cc7 \u0cb5\u0cbf\u0c95\u0cc6\u0c9f\u0cbf\u0c97\u0cc6 163 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf \u0c97\u0cc6\u0ca6\u0ccd\u0ca6\u0cc1 \u0cac\u0c82\u0ca6\u0cbf\u0ca4\u0cc1. \u0c87\u0ca6\u0cc1 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0c85\u0cb5\u0cb0\u0ca6\u0cc7 \u0ca8\u0cc6\u0cb2\u0ca6\u0cb2\u0ccd\u0cb2\u0cbf \u0cad\u0cbe\u0cb0\u0ca4 \u00a0\u0cb8\u0cbe\u0ca7\u0cbf\u0cb8\u0cbf\u0ca6 \u0cae\u0cca\u0ca6\u0cb2 \u0c9f\u0cbf20 \u0c97\u0cc6\u0cb2\u0cc1\u0cb5\u0cc1 \u0c8e\u0c82\u0cac\u0cc1\u0ca6\u0cc1 \u0cb5\u0cbf\u0cb6\u0cc7\u0cb7.", "\u0cb8\u0cbf\u0ca1\u0cbf\u0ca6\u0cc1 \u0ca8\u0cbf\u0c82\u0ca4 \u0cb0\u0cbe\u0cb9\u0cc1\u0cb2\u0ccd\u200c\u00a0\u0c9f\u0cc0\u0cae\u0ccd\u200c \u0c87\u0c82\u0ca1\u0cbf\u0caf\u0cbe\u0ca6 \u0c85\u0cae\u0ccb\u0c98 \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0c95\u0cb0\u0ccd\u0ca8\u0cbe\u0c9f\u0c95\u0ca6 \u0caa\u0ccd\u0cb0\u0ca4\u0cbf\u0cad\u0cbe\u0ca8\u0ccd\u0cb5\u0cbf\u0ca4 \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c \u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c 101 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf \u0c85\u0c9c\u0cc7\u0caf\u0cb0\u0cbe\u0c97\u0cbf \u0c89\u0cb3\u0cbf\u0ca6\u0cb0\u0cc1. \u0c87\u0ca6\u0cc1 \u0c85\u0cb5\u0cb0 2\u0ca8\u0cc7 \u0c9f\u0cbf20 \u0cb6\u0ca4\u0c95. \u0c95\u0cc7\u0cb5\u0cb2 54 \u0c8e\u0cb8\u0cc6\u0ca4 \u0c8e\u0ca6\u0cc1\u0cb0\u0cbf\u0cb8\u0cbf\u0ca6 \u0cb0\u0cbe\u0cb9\u0cc1\u0cb2\u0ccd\u200c 10 \u0cac\u0ccc\u0c82\u0ca1\u0cb0\u0cbf, 5 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cac\u0cbe\u0cb0\u0cbf\u0cb8\u0cbf \u0c86\u0c82\u0c97\u0ccd\u0cb2\u0cb0 \u0cac\u0ccc\u0cb2\u0cbf\u0c82\u0c97\u0ccd\u200c \u0ca6\u0cbe\u0cb3\u0cbf\u0caf\u0ca8\u0ccd\u0ca8\u0cc1 \u0caa\u0cc1\u0ca1\u0cbf\u0c97\u0cc1\u0c9f\u0ccd\u0c9f\u0cbf\u0ca6\u0cb0\u0cc1. \u0cae\u0cca\u0ca6\u0cb2 \u0c93\u0cb5\u0cb0\u0cbf\u0ca8\u0cb2\u0ccd\u0cb2\u0cc7 \u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c (4) \u0cb5\u0cbf\u0c95\u0cc6\u0c9f\u0ccd\u200c \u0cac\u0cbf\u0ca6\u0ccd\u0ca6\u0cca\u0ca1\u0ca8\u0cc6 \u0c95\u0ccd\u0cb0\u0cc0\u0cb8\u0cbf\u0c97\u0cc6 \u0c86\u0c97\u0cae\u0cbf\u0cb8\u0cbf\u0ca6 \u0cb0\u0cbe\u0cb9\u0cc1\u0cb2\u0ccd\u200c \u0c85\u0cae\u0ccb\u0c98 \u0c86\u0c9f\u0ca6 \u0cae\u0cc2\u0cb2\u0c95 \u0cad\u0cbe\u0cb0\u0ca4\u0ca6 \u0caa\u0cbe\u0cb3\u0cc6\u0caf\u0ca6\u0cb2\u0ccd\u0cb2\u0cbf \u0cb8\u0c82\u0ca4\u0cb8\u0ca6 \u0cb5\u0cbe\u0ca4\u0cbe\u0cb5\u0cb0\u0ca3 \u0cae\u0cc2\u0ca1\u0cbf\u0cb8\u0cbf\u0ca6\u0cb0\u0cc1.\u00a0", "\u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae \u0c9c\u0ca4\u0cc6\u0c97\u0cc2\u0ca1\u0cbf 2\u0ca8\u0cc7 \u0cb5\u0cbf\u0c95\u0cc6\u0c9f\u0cbf\u0c97\u0cc6 123 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf\u0ca6\u0ccd\u0ca6\u0cc1 \u0cb0\u0cbe\u0cb9\u0cc1\u0cb2\u0ccd\u200c \u0caa\u0cb0\u0cbe\u0c95\u0ccd\u0cb0\u0cae\u0c95\u0ccd\u0c95\u0cc6 \u0cb8\u0cbe\u0c95\u0ccd\u0cb7\u0cbf. \u0cb0\u0ccb\u0cb9\u0cbf\u0ca4\u0ccd\u200c 30 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 32 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0cb0\u0cc1 (3 \u0cac\u0ccc\u0c82\u0ca1\u0cb0\u0cbf, 1 \u0cb8\u0cbf\u0c95\u0ccd\u0cb8\u0cb0\u0ccd\u200c). \u0cb0\u0cbe\u0cb9\u0cc1\u0cb2\u0ccd\u200c \u0c9c\u0ca4\u0cc6 \u0ca8\u0cbe\u0caf\u0c95 \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf 20 \u0cb0\u0ca8\u0ccd\u200c \u0cae\u0cbe\u0ca1\u0cbf \u0c85\u0c9c\u0cc7\u0caf\u0cb0\u0cbe\u0c97\u0cbf \u0c89\u0cb3\u0cbf\u0ca6\u0cb0\u0cc1 (22 \u0c8e\u0cb8\u0cc6\u0ca4, 1 \u0cb8\u0cbf\u0c95\u0ccd\u0cb8\u0cb0\u0ccd\u200c).", "\u0c95\u0cc1\u0cb2\u0ca6\u0cc0\u0caa\u0ccd\u200c \u0cac\u0ccd\u0cb0\u0cc7\u0c95\u0ccd\u200c\u0c87\u0c82\u0c97\u0ccd\u0cb2\u0cc6\u0c82\u0ca1\u0cbf\u0ca8 \u0c86\u0cb0\u0c82\u0cad \u0cad\u0cb0\u0ccd\u0c9c\u0cb0\u0cbf \u0c86\u0c97\u0cbf\u0ca4\u0ccd\u0ca4\u0cc1. \u0c9c\u0cbe\u0cb8\u0ca8\u0ccd\u200c \u0cb0\u0cbe\u0caf\u0ccd\u200c-\u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c \u0c95\u0cc7\u0cb5\u0cb2 5 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf \u0cae\u0cca\u0ca6\u0cb2 \u0cb5\u0cbf\u0c95\u0cc6\u0c9f\u0cbf\u0c97\u0cc6 50 \u0cb0\u0ca8\u0ccd\u200c \u0cb8\u0cc2\u0cb0\u0cc6\u0c97\u0cc8\u0ca6\u0cb0\u0cc1. \u0c88 \u0c85\u0cb5\u0ca7\u0cbf\u0caf\u0cb2\u0ccd\u0cb2\u0cbf \u0cad\u0cc1\u0cb5\u0ca8\u0cc7\u0cb6\u0ccd\u0cb5\u0cb0\u0ccd\u200c, \u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c \u0ca6\u0c82\u0ca1\u0cbf\u0cb8\u0cb2\u0ccd\u0caa\u0c9f\u0ccd\u0c9f\u0cb0\u0cc1. \u0c92\u0c82\u0ca6\u0cc1 \u0cb9\u0c82\u0ca4\u0ca6\u0cb2\u0ccd\u0cb2\u0cbf \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0c92\u0c82\u0ca6\u0cc7 \u0cb5\u0cbf\u0c95\u0cc6\u0c9f\u0cbf\u0c97\u0cc6 95 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf \u0cae\u0cc1\u0ca8\u0ccd\u0ca8\u0cc1\u0c97\u0ccd\u0c97\u0cc1\u0ca4\u0ccd\u0ca4\u0cbf\u0ca4\u0ccd\u0ca4\u0cc1. \u0c86\u0ca6\u0cb0\u0cc6 \u0caf\u0cbe\u0cb5\u0cbe\u0c97 \u0c95\u0cc1\u0cb2\u0ca6\u0cc0\u0caa\u0ccd\u200c \u0caf\u0cbe\u0ca6\u0cb5\u0ccd\u200c \u0c86\u0c95\u0ccd\u0cb0\u0cae\u0ca3\u0c95\u0ccd\u0c95\u0cbf\u0cb3\u0cbf\u0ca6\u0cb0\u0ccb \u0c86\u0c82\u0c97\u0ccd\u0cb2\u0cb0 \u0c85\u0cac\u0ccd\u0cac\u0cb0\u0cb5\u0cc6\u0cb2\u0ccd\u0cb2 \u0ca4\u0ca3\u0ccd\u0ca3\u0c97\u0cbe\u0c97\u0cc1\u0ca4\u0ccd\u0ca4 \u0cac\u0c82\u0ca4\u0cc1. 14\u0ca8\u0cc7 \u0c93\u0cb5\u0cb0\u0cbf\u0ca8\u0cb2\u0ccd\u0cb2\u0cbf \u0ca8\u0cbe\u0caf\u0c95 \u0cae\u0cbe\u0cb0\u0ccd\u0c97\u0ca8\u0ccd\u200c, \u0cac\u0cc7\u0cb0\u0ccd\u200c\u0cb8\u0ccd\u0c9f\u0cca \u0cae\u0ca4\u0ccd\u0ca4\u0cc1 \u0cb0\u0cc2\u0c9f\u0ccd\u200c \u0cb5\u0cbf\u0c95\u0cc6\u0c9f\u0ccd\u200c\u0c97\u0cb3\u0ca8\u0ccd\u0ca8\u0cc1 \u0cac\u0cc7\u0cb0\u0cc1 \u0cb8\u0cb9\u0cbf\u0ca4 \u0c95\u0cbf\u0ca4\u0ccd\u0ca4 \u0c95\u0cc1\u0cb2\u0ca6\u0cc0\u0caa\u0ccd\u200c \u0cad\u0cbe\u0cb0\u0ca4\u0c95\u0ccd\u0c95\u0cc6 \u0ca8\u0cbf\u0c9a\u0ccd\u0c9a\u0cb3 \u0cae\u0cc7\u0cb2\u0c97\u0cc8 \u0c92\u0ca6\u0c97\u0cbf\u0cb8\u0cbf\u0ca6\u0cb0\u0cc1. \u0c87\u0cb5\u0cb0\u0cb2\u0ccd\u0cb2\u0cbf \u0cac\u0cc7\u0cb0\u0ccd\u200c\u0cb8\u0ccd\u0c9f\u0cca \u0cae\u0ca4\u0ccd\u0ca4\u0cc1 \u0cb0\u0cc2\u0c9f\u0ccd\u200c \u0c85\u0cb5\u0cb0\u0ca6\u0cc1 \"\u0c97\u0ccb\u0cb2\u0ccd\u0ca1\u0ca8\u0ccd\u200c \u0ca1\u0c95\u0ccd\u200c' \u0c86\u0c97\u0cbf\u0ca4\u0ccd\u0ca4\u0cc1. \u0c87\u0cac\u0ccd\u0cac\u0cb0\u0cc2 \u0cae\u0cc1\u0ca8\u0ccd\u0ca8\u0cc1\u0c97\u0ccd\u0c97\u0cbf \u0cac\u0cbe\u0cb0\u0cbf\u0cb8\u0cb2\u0cc1 \u0cb9\u0ccb\u0c97\u0cbf \u0ca7\u0ccb\u0ca8\u0cbf\u0caf\u0cbf\u0c82\u0ca6 \u0cb8\u0ccd\u0c9f\u0c82\u0caa\u0ccd\u0ca1\u0ccd \u0c86\u0c97\u0cb2\u0ccd\u0caa\u0c9f\u0ccd\u0c9f\u0cb0\u0cc1.\u00a0", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf", "\u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c\u0c9c\u0cbe\u0cb8\u0ca8\u0ccd\u200c \u0cb0\u0cbe\u0caf\u0ccd\u200c\u00a0\u00a0 \u00a0\u0cac\u0cbf \u0caf\u0cbe\u0ca6\u0cb5\u0ccd\u200c\u00a0\u00a0 \u00a030\u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c\u00a0\u00a0 \u00a0\u0cb8\u0cbf \u0c95\u0cc6\u0cc2\u0cb9\u0ccd\u0cb2\u0cbf \u0cac\u0cbf \u0c95\u0cc1\u0cb2\u0ca6\u0cc0\u0caa\u0ccd\u200c\u00a0\u00a0 \u00a069\u0c85\u0cb2\u0cc6\u0c95\u0ccd\u0cb8\u0ccd\u200c \u0cb9\u0cc7\u0cb2\u0ccd\u0cb8\u0ccd\u200c\u00a0\u00a0 \u00a0\u0cac\u0cbf \u0c95\u0cc1\u0cb2\u0ca6\u0cc0\u0caa\u0ccd\u200c\u00a0\u00a0 \u00a08\u0c87\u0caf\u0cbe\u0ca8\u0ccd\u200c \u0cae\u0cbe\u0cb0\u0ccd\u0c97\u0ca8\u0ccd\u200c\u00a0\u00a0 \u00a0\u0cb8\u0cbf \u0c95\u0cc6\u0cc2\u0cb9\u0ccd\u0cb2\u0cbf \u0cac\u0cbf \u0c95\u0cc1\u0cb2\u0ca6\u0cc0\u0caa\u0ccd\u200c\u00a0\u00a0 \u00a07\u0c9c\u0cbe\u0ca8\u0cbf \u0cac\u0cc7\u0cb0\u0ccd\u200c\u0cb8\u0ccd\u0c9f\u0cca\u00a0\u00a0 \u00a0\u0cb8\u0ccd\u0c9f\u0c82\u0caa\u0ccd\u0ca1\u0ccd \u0ca7\u0ccb\u0ca8\u0cbf \u0cac\u0cbf \u0c95\u0cc1\u0cb2\u0ca6\u0cc0\u0caa\u0ccd\u200c\u00a0\u00a0 \u00a00\u0c9c\u0ccb \u0cb0\u0cc2\u0c9f\u0ccd\u200c\u00a0\u00a0 \u00a0\u0cb8\u0ccd\u0c9f\u0c82\u0caa\u0ccd\u0ca1\u0ccd \u0ca7\u0ccb\u0ca8\u0cbf \u0cac\u0cbf \u0c95\u0cc1\u0cb2\u0ca6\u0cc0\u0caa\u0ccd\u200c\u00a0\u00a0 \u00a00\u0cae\u0cca\u0caf\u0cbf\u0ca8\u0ccd\u200c \u0c85\u0cb2\u0cbf\u00a0\u00a0 \u00a0\u0cb8\u0cbf \u0cb0\u0cc8\u0ca8\u0cbe \u0cac\u0cbf \u0caa\u0cbe\u0c82\u0ca1\u0ccd\u0caf\u00a0\u00a0 \u00a06\u0ca1\u0cc7\u0cb5\u0cbf\u0ca1\u0ccd\u200c \u0cb5\u0cbf\u0cb2\u0ccd\u0cb2\u0cbf\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a029\u0c95\u0ccd\u0cb0\u0cbf\u0cb8\u0ccd\u200c \u0c9c\u0ccb\u0cb0\u0ccd\u0ca1\u0ca8\u0ccd\u200c\u00a0\u00a0 \u00a0\u0cb8\u0cbf \u0cae\u0ca4\u0ccd\u0ca4\u0cc1 \u0cac\u0cbf \u0caf\u0cbe\u0ca6\u0cb5\u0ccd\u200c\u00a0\u00a0 \u00a00\u0cb2\u0cbf\u0caf\u0cae\u0ccd\u200c \u0caa\u0ccd\u0cb2\u0c82\u0c95\u0cc6\u0c9f\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a03", "\u0c87\u0ca4\u0cb0\u00a0\u00a0 \u00a0\u00a0\u00a0 \u00a07\u0c92\u0c9f\u0ccd\u0c9f\u0cc1 \u00a0(20 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 8 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0159", "\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-50, 2-95, 3-106, 4-107, 5-107, 6-117, 7-141, 8-149.", "\u0cac\u0ccc\u0cb2\u0cbf\u0c82\u0c97\u0ccd\u200c: \u0cad\u0cc1\u0cb5\u0ca8\u0cc7\u0cb6\u0ccd\u0cb5\u0cb0\u0ccd\u200c \u0c95\u0cc1\u0cae\u0cbe\u0cb0\u0ccd\u200c\u00a0\u00a0 \u00a04-0-45-0\u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c\u00a0\u00a0 \u00a0\u00a0\u00a0 \u00a04-0-21-2\u0caf\u0c9c\u0cc1\u0cb5\u0cc7\u0c82\u0ca6\u0ccd\u0cb0 \u0c9a\u0cbe\u0cb9\u0cb2\u0ccd\u200c\u00a0\u00a0 \u00a0\u00a0\u00a0 \u00a04-0-34-0\u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf\u00a0\u00a0 \u00a0\u00a0\u00a0 \u00a04-0-33-1\u0c95\u0cc1\u0cb2\u0ca6\u0cc0\u0caa\u0ccd\u200c \u0caf\u0cbe\u0ca6\u0cb5\u0ccd\u200c\u00a0\u00a0 \u00a0\u00a0\u00a0 \u00a04-0-24-5", "\u0cad\u0cbe\u0cb0\u0ca4\u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c\u00a0\u00a0 \u00a0\u0cac\u0cbf \u0cb5\u0cbf\u0cb2\u0ccd\u0cb2\u0cbf\u00a0\u00a0 \u00a04\u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae\u00a0\u00a0 \u00a0\u0cb8\u0cbf \u0cae\u0cbe\u0cb0\u0ccd\u0c97\u0ca8\u0ccd\u200c \u0cac\u0cbf \u0cb0\u0cb6\u0cc0\u0ca6\u0ccd\u200c\u00a0\u00a0 \u00a032\u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a0101\u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a020", "\u0c87\u0ca4\u0cb0\u00a0\u00a0 \u00a0\u00a0\u00a0 \u00a06\u0c92\u0c9f\u0ccd\u0c9f\u0cc1 \u00a0(18.2 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 2 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0163", "\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-7, 2-130.\u0cac\u0ccc\u0cb2\u0cbf\u0c82\u0c97\u0ccd\u200c: \u0ca1\u0cc7\u0cb5\u0cbf\u0ca1\u0ccd\u200c \u0cb5\u0cbf\u0cb2\u0ccd\u0cb2\u0cbf\u00a0\u00a0 \u00a0\u00a0\u00a0 \u00a04-0-30-1\u0c95\u0ccd\u0cb0\u0cbf\u0cb8\u0ccd\u200c \u0c9c\u0ccb\u0cb0\u0ccd\u0ca1\u0ca8\u0ccd\u200c\u00a0\u00a0 \u00a0\u00a0\u00a0 \u00a04-0-27-0\u0cb2\u0cbf\u0caf\u0cae\u0ccd\u200c \u0caa\u0ccd\u0cb2\u0c82\u0c95\u0cc6\u0c9f\u0ccd\u200c\u00a0\u00a0 \u00a0\u00a0\u00a0 \u00a04-0-42-0\u0c86\u0ca6\u0cbf\u0cb2\u0ccd\u200c \u0cb0\u0cb6\u0cc0\u0ca6\u0ccd\u200c\u00a0\u00a0 \u00a0\u00a0\u00a0 \u00a04-0-25-1\u0cae\u0cca\u0caf\u0cbf\u0ca8\u0ccd\u200c \u0c85\u0cb2\u0cbf\u00a0\u00a0 \u00a0\u00a0\u00a0 \u00a02.2-0-37-0", "\u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0: \u0c95\u0cc1\u0cb2\u0ca6\u0cc0\u0caa\u0ccd\u200c \u0caf\u0cbe\u0ca6\u0cb5\u0ccd\u200c2\u0ca8\u0cc7 \u0caa\u0c82\u0ca6\u0ccd\u0caf: \u0cb6\u0cc1\u0c95\u0ccd\u0cb0\u0cb5\u0cbe\u0cb0 \u0cb8\u0ccd\u0ca5\u0cb3: \u0c95\u0cbe\u0cb0\u0ccd\u0ca1\u0cbf\u0cab\u0ccd\u0c86\u0cb0\u0c82\u0cad: \u0cb0\u0cbe\u0ca4\u0ccd\u0cb0\u0cbf 10.00", "\u0c8e\u0c95\u0ccd\u0cb8\u0ccd\u200c\u0c9f\u0ccd\u0cb0\u0cbe \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u00a0", "\u0cad\u0cbe\u0cb0\u0ca4 \u0ca4\u0c82\u0ca1 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0ca8\u0cc6\u0cb2\u0ca6\u0cb2\u0ccd\u0cb2\u0cbf \u0cb8\u0ca4\u0ca4 5 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0cb8\u0ccb\u0ca4 \u0cac\u0cb3\u0cbf\u0c95 \u0c97\u0cc6\u0cb2\u0cc1\u0cb5\u0cbf\u0ca8 \u0c96\u0cbe\u0ca4\u0cc6 \u0ca4\u0cc6\u0cb0\u0cc6\u0caf\u0cbf\u0ca4\u0cc1. \u0c87\u0ca6\u0cc1 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0c85\u0cb5\u0cb0\u0ca6\u0cc7 \u0ca8\u0cc6\u0cb2\u0ca6\u0cb2\u0ccd\u0cb2\u0cbf \u0c86\u0ca1\u0cbf\u0ca6 4 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0cad\u0cbe\u0cb0\u0ca4 \u0cb8\u0cbe\u0ca7\u0cbf\u0cb8\u0cbf\u0ca6 \u0cae\u0cca\u0ca6\u0cb2 \u0c97\u0cc6\u0cb2\u0cc1\u0cb5\u0cc1.", "\u0cad\u0cbe\u0cb0\u0ca4 \u0cb8\u0ca4\u0ca4 7 \u0c9f\u0cbf20 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0c9c\u0caf\u0cbf\u0cb8\u0cbf \u0ca4\u0ca8\u0ccd\u0ca8 \u0cb8\u0ca4\u0ca4 \u0c97\u0cc6\u0cb2\u0cc1\u0cb5\u0cbf\u0ca8 \u0ca6\u0cbe\u0c96\u0cb2\u0cc6\u0caf\u0ca8\u0ccd\u0ca8\u0cc1 \u0cb8\u0cb0\u0cbf\u0ca6\u0cc2\u0c97\u0cbf\u0cb8\u0cbf\u0ca4\u0cc1. \u0c87\u0ca6\u0c95\u0ccd\u0c95\u0cc2 \u0cae\u0cc1\u0ca8\u0ccd\u0ca8 2016\u0cb0 \u0cb9\u0cbe\u0c97\u0cc2 2012-14\u0cb0 \u0ca8\u0ca1\u0cc1\u0cb5\u0cbf\u0ca8\u0cb2\u0ccd\u0cb2\u0cbf \u0cad\u0cbe\u0cb0\u0ca4 \u0cb8\u0ca4\u0ca4 7 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0c9c\u0caf\u0cbf\u0cb8\u0cbf\u0ca4\u0ccd\u0ca4\u0cc1.", "\u0c95\u0cc1\u0cb2\u0ca6\u0cc0\u0caa\u0ccd\u200c \u0caf\u0cbe\u0ca6\u0cb5\u0ccd\u200c \u0c9f\u0cbf20 \u0caa\u0c82\u0ca6\u0ccd\u0caf\u0cb5\u0cc6\u0cc2\u0c82\u0ca6\u0cb0\u0cb2\u0ccd\u0cb2\u0cbf 5 \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4\u0ca6 \u0cb5\u0cbf\u0cb6\u0ccd\u0cb5\u0ca6 \u0cae\u0cca\u0ca6\u0cb2 \u0c9a\u0cc8\u0ca8\u0cbe\u0cae\u0ca8\u0ccd\u200c \u0cac\u0ccc\u0cb2\u0cb0\u0ccd\u200c (24\u0c95\u0ccd\u0c95\u0cc6 5).", "\u0c87\u0ca6\u0cc1 \u0cb8\u0cc6\u0c82\u0c9a\u0cc1\u0cb0\u0cbf \u0cb9\u0cbe\u0c97\u0cc2 5 \u0cb5\u0cbf\u0c95\u0cc6\u0c9f\u0ccd\u200c \u0cb8\u0cbe\u0ca7\u0ca8\u0cc6\u0caf\u0ca8\u0ccd\u0ca8\u0cca\u0cb3\u0c97\u0cc6\u0cc2\u0c82\u0ca1 \u0c95\u0cc7\u0cb5\u0cb2 2\u0ca8\u0cc7 \u0c9f\u0cbf20 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0c86\u0c97\u0cbf\u0ca6\u0cc6. \u0c87\u0ca6\u0c95\u0ccd\u0c95\u0cc2 \u0cae\u0cc1\u0ca8\u0ccd\u0ca8 \u0cb5\u0cc6\u0cb8\u0ccd\u0c9f\u0ccd\u200c \u0c87\u0c82\u0ca1\u0cc0\u0cb8\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7\u0ca6 2015\u0cb0 \u0ca1\u0cb0\u0ccd\u0cac\u0ca8\u0ccd\u200c \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0ca6\u0c95\u0ccd\u0cb7\u0cbf\u0ca3 \u0c86\u0cab\u0ccd\u0cb0\u0cbf\u0c95\u0cbe\u0ca6 \u0cae\u0cbe\u0cb0\u0ccd\u0ca8\u0cc6 \u0cb5\u0cbe\u0ca8\u0ccd\u200c \u0cb5\u0cbf\u0c95\u0ccd\u200c \u0c85\u0c9c\u0cc7\u0caf 114 \u0cb0\u0ca8\u0ccd\u200c \u0cb9\u0cbe\u0c97\u0cc2 \u0ca1\u0cc7\u0cb5\u0cbf\u0ca1\u0ccd\u200c \u0cb5\u0cc0\u0cb8\u0ccd\u200c 23\u0c95\u0ccd\u0c95\u0cc6 5 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6\u0ccd\u0ca6\u0cb0\u0cc1.", "\u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c \u0c9f\u0cbf20 \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf 2\u0ca8\u0cc7 \u0cb6\u0ca4\u0c95 \u0cb9\u0cca\u0ca1\u0cc6\u0ca6\u0cb0\u0cc1 (\u0c85\u0c9c\u0cc7\u0caf 101). \u0cb0\u0cbe\u0cb9\u0cc1\u0cb2\u0ccd\u200c \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 2 \u0cb6\u0ca4\u0c95 \u0cac\u0cbe\u0cb0\u0cbf\u0cb8\u0cbf\u0ca6 \u0cb5\u0cbf\u0cb6\u0ccd\u0cb5\u0ca6 \u0cae\u0cca\u0ca6\u0cb2 \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c. \u0c85\u0cb5\u0cb0 \u0cae\u0cca\u0ca6\u0cb2 \u0cb6\u0ca4\u0c95 2016\u0cb0\u0cb2\u0ccd\u0cb2\u0cbf \u0cb5\u0cc6\u0cb8\u0ccd\u0c9f\u0ccd\u200c \u0c87\u0c82\u0ca1\u0cc0\u0cb8\u0ccd\u200c \u0c8e\u0ca6\u0cc1\u0cb0\u0cbf\u0ca8 \u0cb2\u0cbe\u0ca1\u0cb0\u0ccd\u200c\u0cb9\u0cbf\u0cb2\u0ccd\u200c \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0ca6\u0cbe\u0c96\u0cb2\u0cbe\u0c97\u0cbf\u0ca4\u0ccd\u0ca4\u0cc1 (\u0c85\u0c9c\u0cc7\u0caf 110).", "\u0cb0\u0cbe\u0cb9\u0cc1\u0cb2\u0ccd\u200c 2 \u0c9f\u0cbf20 \u0cb6\u0ca4\u0c95 \u0cac\u0cbe\u0cb0\u0cbf\u0cb8\u0cbf\u0ca6 \u0cb5\u0cbf\u0cb6\u0ccd\u0cb5\u0ca6 9\u0ca8\u0cc7 \u0cb9\u0cbe\u0c97\u0cc2 \u0cad\u0cbe\u0cb0\u0ca4\u0ca6 2\u0ca8\u0cc7 \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c. \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae \u0cae\u0cca\u0ca6\u0cb2\u0cbf\u0c97.", "\u0cb0\u0cbe\u0cb9\u0cc1\u0cb2\u0ccd\u200c-\u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae \u0c9c\u0ccb\u0ca1\u0cbf 7 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0c97\u0cb3\u0cb2\u0ccd\u0cb2\u0cbf 505 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf\u0ca4\u0cc1 (\u0cb8\u0cb0\u0cbe\u0cb8\u0cb0\u0cbf 72.14). \u0c87\u0ca6\u0cb0\u0cb2\u0ccd\u0cb2\u0cbf 2 \u0cb6\u0ca4\u0c95\u0ca6 \u0cb9\u0cbe\u0c97\u0cc2 2 \u0c85\u0cb0\u0ccd\u0ca7 \u0cb6\u0ca4\u0c95\u0ca6 \u0c9c\u0ca4\u0cc6\u0caf\u0cbe\u0c9f\u0c97\u0cb3\u0cc1 \u0cb8\u0cc7\u0cb0\u0cbf\u0cb5\u0cc6.", "\u0cb0\u0cbe\u0cb9\u0cc1\u0cb2\u0ccd\u200c-\u0cb0\u0ccb\u0cb9\u0cbf\u0ca4\u0ccd\u200c 500 \u0cb0\u0ca8\u0ccd\u200c \u0c92\u0c9f\u0ccd\u0c9f\u0cc1\u0c97\u0cc2\u0ca1\u0cbf\u0cb8\u0cbf\u0ca6 42\u0ca8\u0cc7 \u0c9c\u0ccb\u0ca1\u0cbf.", "\u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0cb8\u0cb0\u0ca6\u0cbf\u0caf\u0cb2\u0ccd\u0cb2\u0cbf 3 \"\u0c97\u0ccb\u0cb2\u0ccd\u0ca1\u0ca8\u0ccd\u200c \u0ca1\u0c95\u0ccd\u200c' \u0ca6\u0cbe\u0c96\u0cb2\u0cbe\u0ca6\u0cb5\u0cc1 (\u0cac\u0cc7\u0cb0\u0ccd\u200c\u0cb8\u0ccd\u0c9f\u0cca, \u0cb0\u0cc2\u0c9f\u0ccd\u200c \u0cae\u0ca4\u0ccd\u0ca4\u0cc1 \u0c9c\u0ccb\u0cb0\u0ccd\u0ca1\u0ca8\u0ccd\u200c). \u0c9f\u0cbf20 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0c92\u0c82\u0ca6\u0cb0\u0cb2\u0ccd\u0cb2\u0cbf 3 \u0cb9\u0cbe\u0c97\u0cc2 \u0cb9\u0cc6\u0c9a\u0ccd\u0c9a\u0cbf\u0ca8 \u0c86\u0c9f\u0c97\u0cbe\u0cb0\u0cb0\u0cc1 \u0c97\u0ccb\u0cb2\u0ccd\u0ca1\u0ca8\u0ccd\u200c \u0ca1\u0c95\u0ccd\u200c \u0c85\u0cb5\u0cae\u0cbe\u0ca8\u0c95\u0ccd\u0c95\u0cc6 \u0cb8\u0cbf\u0cb2\u0cc1\u0c95\u0cbf\u0ca6 5\u0ca8\u0cc7 \u0cb8\u0c82\u0ca6\u0cb0\u0ccd\u0cad \u0c87\u0ca6\u0cbe\u0c97\u0cbf\u0ca6\u0cc6.", "\u0c9f\u0cbf20 \u0c87\u0ca4\u0cbf\u0cb9\u0cbe\u0cb8\u0ca6\u0cb2\u0ccd\u0cb2\u0cbf \u0cae\u0cca\u0ca6\u0cb2 \u0cac\u0cbe\u0cb0\u0cbf\u0c97\u0cc6 \u0c87\u0cac\u0ccd\u0cac\u0cb0\u0cc1 \u0c86\u0c9f\u0c97\u0cbe\u0cb0\u0cb0\u0cc1 \u0c96\u0cbe\u0ca4\u0cc6 \u0ca4\u0cc6\u0cb0\u0cc6\u0caf\u0cc1\u0cb5 \u0cae\u0cca\u0ca6\u0cb2\u0cc7 \u0cb8\u0ccd\u0c9f\u0c82\u0caa\u0ccd\u0ca1\u0ccd \u0c94\u0c9f\u0ccd\u200c \u0c86\u0ca6\u0cb0\u0cc1 (\u0cac\u0cc7\u0cb0\u0ccd\u200c\u0cb8\u0ccd\u0c9f\u0cca \u0cae\u0ca4\u0ccd\u0ca4\u0cc1 \u0cb0\u0cc2\u0c9f\u0ccd\u200c).", "\u0c87\u0caf\u0cbe\u0ca8\u0ccd\u200c \u0cae\u0cbe\u0cb0\u0ccd\u0c97\u0ca8\u0ccd\u200c \u0c85\u0ca4\u0ccd\u0caf\u0ca7\u0cbf\u0c95 31 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0ca8\u0cbe\u0caf\u0c95\u0ca4\u0ccd\u0cb5 \u0cb5\u0cb9\u0cbf\u0cb8\u0cbf\u0ca6 \u0ca6\u0cbe\u0c96\u0cb2\u0cc6 \u0cb8\u0ccd\u0ca5\u0cbe\u0caa\u0cbf\u0cb8\u0cbf\u0ca6\u0cb0\u0cc1. \u0caa\u0cbe\u0cb2\u0ccd\u200c \u0c95\u0cbe\u0cb2\u0cbf\u0c82\u0c97\u0ccd\u200c\u0cb5\u0cc1\u0ca1\u0ccd\u200c \u0c85\u0cb5\u0cb0 30 \u0caa\u0c82\u0ca6\u0ccd\u0caf\u0c97\u0cb3 \u0ca8\u0cbe\u0caf\u0c95\u0ca4\u0ccd\u0cb5\u0ca6 \u0ca6\u0cbe\u0c96\u0cb2\u0cc6 \u0caa\u0ca4\u0ca8\u0c97\u0cc6\u0cc2\u0c82\u0ca1\u0cbf\u0ca4\u0cc1.", "\u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf \u0c9f\u0cbf20\u0caf\u0cb2\u0ccd\u0cb2\u0cbf 2 \u0cb8\u0cbe\u0cb5\u0cbf\u0cb0 \u0cb0\u0ca8\u0ccd\u200c \u0caa\u0cc2\u0cb0\u0cc8\u0cb8\u0cbf\u0ca6 \u0cb5\u0cbf\u0cb6\u0ccd\u0cb5\u0ca6 4\u0ca8\u0cc7, \u0cad\u0cbe\u0cb0\u0ca4\u0ca6 \u0cae\u0cca\u0ca6\u0cb2 \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0ca8\u0cc6\u0ca8\u0cbf\u0cb8\u0cbf\u0ca6\u0cb0\u0cc1.\u00a0", "\u0c95\u0cc6\u0cc2\u0cb9\u0ccd\u0cb2\u0cbf \u0c85\u0ca4\u0cc0 \u0c95\u0ca1\u0cbf\u0cae\u0cc6 56 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0c97\u0cb3\u0cb2\u0ccd\u0cb2\u0cbf 2 \u0cb8\u0cbe\u0cb5\u0cbf\u0cb0 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf \u0ca6\u0cbe\u0c96\u0cb2\u0cc6 \u0cb8\u0ccd\u0ca5\u0cbe\u0caa\u0cbf\u0cb8\u0cbf\u0ca6\u0cb0\u0cc1."], "title": "\u0c95\u0cc1\u0cb2\u0ca6\u0cc0\u0caa\u0ccd\u200c \u0c95\u0c82\u0c9f\u0c95; \u0cb0\u0cbe\u0cb9\u0cc1\u0cb2\u0ccd\u200c \u0cb6\u0ca4\u0c95"},
{"url": "https://www.udayavani.com/kannada/news/sports-news/299775/junior-and-senior-comppition", "content": ["\u0cae\u0cbe\u0cb8\u0ccd\u0c95\u0cca: \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0cab\u200c\u0cc1\u0c9f\u0ccd\u200c\u0cac\u0cbe\u0cb2\u0ccd\u200c \u0c8e\u0ca8\u0ccd\u0ca8\u0cc1\u0cb5\u0cc1\u0ca6\u0cc1 \u0c85\u0ca8\u0cc1\u0cad\u0cb5\u0cbf \u0cb9\u0cbe\u0c97\u0cc2 \u0ca4\u0cb0\u0cc1\u0ca3 \u0c86\u0c9f\u0c97\u0cbe\u0cb0\u0cb0\u0ca8\u0ccd\u0ca8\u0cca\u0cb3\u0c97\u0cc6\u0cc2\u0c82\u0ca1 \u0ca6\u0cc8\u0ca4\u0ccd\u0caf \u0cb8\u0cae\u0cb0. \u0cb8\u0cbe\u0cae\u0cbe\u0ca8\u0ccd\u0caf\u0cb5\u0cbe\u0c97\u0cbf \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c\u0ca8\u0cb2\u0ccd\u0cb2\u0cbf \u0c85\u0ca8\u0cc1\u0cad\u0cb5\u0cbf\u0c97\u0cb3\u0cc7 \u0cb8\u0ccd\u0c9f\u0cbe\u0cb0\u0ccd\u200c\u0c97\u0cb3\u0cc1. \u0c95\u0cc6\u0cb2\u0cb5\u0cc7 \u0cb8\u0c82\u0c96\u0ccd\u0caf\u0cc6\u0caf \u0caf\u0cc1\u0cb5 \u0c86\u0c9f\u0c97\u0cbe\u0cb0\u0cb0\u0cc1 \u0ca6\u0cbf\u0ca2\u0cc0\u0cb0\u0ca8\u0cc7 \u0cac\u0cc6\u0cb3\u0c95\u0cbf\u0c97\u0cc6 \u0cac\u0cb0\u0cb2\u0cc1 \u0c87\u0ca6\u0cc6\u0cc2\u0c82\u0ca6\u0cc1 \u0cb5\u0cc7\u0ca6\u0cbf\u0c95\u0cc6\u0caf\u0cc2 \u0cb9\u0ccc\u0ca6\u0cc1. \u0c88 \u0cac\u0cbe\u0cb0\u0cbf\u0caf \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c\u0ca8\u0cb2\u0ccd\u0cb2\u0cbf \u0caa\u0cbe\u0cb2\u0ccd\u0c97\u0cca\u0cb3\u0ccd\u0cb3\u0cb2\u0cbf\u0cb0\u0cc1\u0cb5 \u0c85\u0ca4\u0cc0 \u0c95\u0cbf\u0cb0\u0cbf\u0caf\u0cb0 \u0ca4\u0c82\u0ca1\u0cb5\u0cc6\u0c82\u0cac \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6 \u0ca8\u0cc8\u0c9c\u0cc0\u0cb0\u0cbf\u0caf\u0cbe\u0c95\u0ccd\u0c95\u0cc6 \u0cb8\u0c82\u0ca6\u0cbf\u0ca6\u0cc6. \u0c87\u0cb2\u0ccd\u0cb2\u0cbf\u0ca8 \u0c86\u0c9f\u0c97\u0cbe\u0cb0\u0cb0 \u0cb8\u0cb0\u0cbe\u0cb8\u0cb0\u0cbf \u0cb5\u0caf\u0cb8\u0ccd\u0cb8\u0cc1 25.9. \u0c85\u0ca8\u0c82\u0ca4\u0cb0\u0ca6 \u0cb8\u0ccd\u0ca5\u0cbe\u0ca8 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0cae\u0ca4\u0ccd\u0ca4\u0cc1 \u0cab\u0ccd\u0cb0\u0cbe\u0ca8\u0ccd\u0cb8\u0ccd\u200c\u0c97\u0cc6 \u0cb8\u0cb2\u0ccd\u0cb2\u0cc1\u0ca4\u0ccd\u0ca4\u0ca6\u0cc6. \u0c88 \u0c8e\u0cb0\u0ca1\u0cc2 \u0ca4\u0c82\u0ca1\u0c97\u0cb3 \u0c86\u0c9f\u0c97\u0cbe\u0cb0\u0cb0 \u0cb8\u0cb0\u0cbe\u0cb8\u0cb0\u0cbf \u0cb5\u0caf\u0cb8\u0ccd\u0cb8\u0cc1 26 \u0cb5\u0cb0\u0ccd\u0cb7. \u0c88 \u0cae\u0cc2\u0cb5\u0cb0\u0cb2\u0ccd\u0cb2\u0cbf \u0ca8\u0cc8\u0c9c\u0cc0\u0cb0\u0cbf\u0caf\u0cbe\u0c95\u0ccd\u0c95\u0cc6 \u0cb9\u0ccb\u0cb2\u0cbf\u0cb8\u0cbf\u0ca6\u0cb0\u0cc6 \u0cab\u0ccd\u0cb0\u0cbe\u0ca8\u0ccd\u0cb8\u0ccd\u200c \u0cae\u0ca4\u0ccd\u0ca4\u0cc1 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0ca4\u0c82\u0ca1\u0c97\u0cb3\u0cc1 \u0cab\u0cc7\u0cb5\u0cb0\u0cbf\u0c9f\u0ccd\u200c \u0c86\u0c97\u0cbf\u0cb5\u0cc6.", "\u0cab\u0ccd\u0cb0\u0cbe\u0ca8\u0ccd\u0cb8\u0ccd\u200c \u0c85\u0ca8\u0cc1\u0cad\u0cb5\u0cbf\u0c97\u0cb3 \u0ca4\u0c82\u0ca1\u0cab\u0ccd\u0cb0\u0cbe\u0ca8\u0ccd\u0cb8\u0ccd\u200c \u0ca4\u0c82\u0ca1 26\u0cb0 \u0cb8\u0cb0\u0cbe\u0cb8\u0cb0\u0cbf \u0cb5\u0caf\u0cb8\u0ccd\u0cb8\u0cbf\u0ca8 \u0cab\u200c\u0cc1\u0c9f\u0ccd\u0cac\u0cbe\u0cb2\u0cbf\u0c97\u0cb0\u0ca8\u0ccd\u0ca8\u0cc1 \u0cb9\u0cca\u0c82\u0ca6\u0cbf\u0ca6\u0ccd\u0ca6\u0cb0\u0cc2 \u0c85\u0ca8\u0cc1\u0cad\u0cb5\u0ca6 \u0cb2\u0cc6\u0c95\u0ccd\u0c95\u0cbe\u0c9a\u0cbe\u0cb0\u0ca6\u0cb2\u0ccd\u0cb2\u0cbf \u0cac\u0cb9\u0cb3 \u0cae\u0cc7\u0cb2\u0cbf\u0ca6\u0cc6. \u0c87\u0cb2\u0ccd\u0cb2\u0cbf\u0ca8 6 \u0cae\u0c82\u0ca6\u0cbf \u0c86\u0c9f\u0c97\u0cbe\u0cb0\u0cb0\u0cc1 40\u0c95\u0ccd\u0c95\u0cc2 \u0cb9\u0cc6\u0c9a\u0ccd\u0c9a\u0cbf\u0ca8 \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cbe\u0ca1\u0cbf\u0ca6\u0ccd\u0ca6\u0cbe\u0cb0\u0cc6. \u0cab\u0ccd\u0cb0\u0cbe\u0ca8\u0ccd\u0cb8\u0ccd\u200c\u0c97\u0cc6 \u0cb9\u0ccb\u0cb2\u0cbf\u0cb8\u0cbf\u0ca6\u0cb0\u0cc6 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0ca4\u0c82\u0ca1\u0ca6\u0cb2\u0ccd\u0cb2\u0cbf \u0c85\u0ca8\u0cc1\u0cad\u0cb5\u0ca6 \u0c95\u0cc6\u0cc2\u0cb0\u0ca4\u0cc6 \u0c8e\u0ca6\u0ccd\u0ca6\u0cc1 \u0c95\u0cbe\u0ca3\u0cc1\u0ca4\u0ccd\u0ca4\u0ca6\u0cc6. \u0c87\u0cb2\u0ccd\u0cb2\u0cbf 40\u0c95\u0ccd\u0c95\u0cc2 \u0cb9\u0cc6\u0c9a\u0ccd\u0c9a\u0cc1 \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cbe\u0ca1\u0cbf\u0cb0\u0cc1\u0cb5 \u0c86\u0c9f\u0c97\u0cbe\u0cb0 \u0c95\u0cc7\u0cb5\u0cb2 \u0c93\u0cb0\u0ccd\u0cb5 \u0cae\u0cbe\u0ca4\u0ccd\u0cb0.\u00a0", "\u0cb9\u0cbf\u0cb0\u0cbf\u0caf\u0cb0 \u0ca4\u0c82\u0ca1\u0c97\u0cb3\u0cc1\u0c95\u0ccb\u0cb8\u0ccd\u0c9f\u0cbe\u0cb0\u0cbf\u0c95\u0cbe, \u0cae\u0cc6\u0c95\u0ccd\u0cb8\u0cbf\u0c95\u0cc6\u0cc2 \u0cae\u0ca4\u0ccd\u0ca4\u0cc1 \u0c87\u0ca6\u0cc7 \u0cae\u0cca\u0ca6\u0cb2 \u0cb8\u0cb2 \u0c86\u0ca1 \u0cb2\u0cbf\u0cb3\u0cbf\u0ca6\u0cbf\u0cb0\u0cc1\u0cb5 \u0caa\u0ca8\u0cbe\u0cae \u0c88 \u0c95\u0cc2\u0c9f\u0ca6 \u0c85\u0ca4\u0ccd\u0caf\u0c82\u0ca4 \u0cb9\u0cbf\u0cb0\u0cbf\u0caf\u0cb0 \u0ca4\u0c82\u0ca1 \u0c97\u0cb3\u0cbe\u0c97\u0cbf \u0c97\u0cc1\u0cb0\u0cc1\u0ca4\u0cbf\u0cb8\u0cb2\u0ccd\u0caa\u0c9f\u0ccd\u0c9f\u0cbf\u0cb5\u0cc6. \u0c87\u0cb2\u0ccd\u0cb2\u0cbf\u0ca8 \u0c86\u0c9f\u0c97\u0cbe\u0cb0\u0cb0 \u0c85\u0ca8\u0cc1\u0cad\u0cb5\u0cb5\u0cc2 \u0c85\u0ca7\u0cbf\u0c95. \u0caa\u0ca8\u0cbe\u0cae\u0cb5\u0c82\u0ca4\u0cc2 100\u0c95\u0ccd\u0c95\u0cc2 \u0cb9\u0cc6\u0c9a\u0ccd\u0c9a\u0cc1 \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cbe\u0ca1\u0cbf\u0ca6 6 \u0c86\u0c9f\u0c97\u0cbe\u0cb0\u0cb0\u0ca8\u0ccd\u0ca8\u0cc1 \u0cb9\u0cca\u0c82\u0ca6\u0cbf\u0ca6\u0cc6!", "\u0c95\u0cbf\u0cb0\u0cbf\u0caf \u0c97\u0ccb\u0cb2\u0ccd\u200c\u0c95\u0cc0\u0caa\u0cb0\u0ccd\u200c\u0c95\u0cc2\u0c9f\u0ca6 \u0c85\u0ca4\u0cc0 \u0c95\u0cbf\u0cb0\u0cbf\u0caf \u0c97\u0ccb\u0cb2\u0ccd\u200c\u0c95\u0cc0\u0caa\u0cb0\u0ccd\u200c \u0c8e\u0c82\u0cac \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6 \u0ca8\u0cc8\u0c9c\u0cc0\u0cb0\u0cbf\u0caf\u0cbe\u0ca6 \u0cab\u0ccd\u0cb0\u0cbe\u0ca8\u0ccd\u0cb8\u0cbf\u0cb8\u0ccd\u200c \u0c89\u0c9c\u0ccb\u0cb9\u0cca \u0c85\u0cb5\u0cb0\u0cbf\u0c97\u0cc6 \u0cb8\u0cb2\u0ccd\u0cb2\u0cc1\u0ca4\u0ccd\u0ca4\u0ca6\u0cc6. \u0c89\u0c9c\u0ccb\u0cb9\u0cca \u0cb5\u0caf\u0cb8\u0ccd\u0cb8\u0cc1 19 \u0cb5\u0cb0\u0ccd\u0cb7. \u0cb9\u0cbe\u0c97\u0cc6\u0caf\u0cc7 \u0c95\u0cc2\u0c9f\u0ca6 \u0c85\u0ca4\u0ccd\u0caf\u0c82\u0ca4 \u0c95\u0cbf\u0cb0\u0cbf\u0caf \u0ca8\u0cbe\u0caf\u0c95\u0ca8\u0cc6\u0c82\u0cac \u0cb9\u0cbf\u0cb0\u0cbf\u0cae\u0cc6 \u0c87\u0c82\u0c97\u0ccd\u0cb2\u0cc6\u0c82\u0ca1\u0cbf\u0ca8 \u0cb9\u0ccd\u0caf\u0cbe\u0cb0\u0cbf \u0c95\u0cc7\u0ca8\u0ccd\u200c \u0c85\u0cb5\u0cb0\u0ca6\u0cc1. \u0cb5\u0caf\u0cb8\u0ccd\u0cb8\u0cc1 24 \u0cb5\u0cb0\u0ccd\u0cb7.\u00a027.9 \u0cb5\u0cb0\u0ccd\u0cb7\u0ca6\u200c \u0cb8\u0cb0\u0cbe\u0cb8\u0cb0\u0cbf \u0cb9\u0cca\u0c82\u0ca6\u0cbf\u0cb0\u0cc1\u0cb5 \"\u0cb0\u0cc6\u0ca1\u0ccd\u200c \u0ca1\u0cc6\u0cb5\u0cbf\u0cb2\u0ccd\u0cb8\u0ccd\u200c' \u0c96\u0ccd\u0caf\u0cbe\u0ca4\u0cbf\u0caf \u0cac\u0cc6\u0cb2\u0ccd\u0c9c\u0cbf\u0caf\u0c82 \u0c85\u0ca4\u0ccd\u0caf\u0c82\u0ca4 \u0c85\u0ca8\u0cc1\u0cad\u0cb5\u0cbf\u0c97\u0cb3 \u0ca4\u0c82\u0ca1\u0cb5\u0cc6\u0c82\u0ca6\u0cc1 \u0c97\u0cc1\u0cb0\u0cc1\u0ca4\u0cbf\u0cb8\u0cb2\u0ccd\u0caa\u0c9f\u0ccd\u0c9f\u0cbf\u0ca6\u0cc6. \u0c95\u0cbe\u0cb0\u0ca3, \u0c87\u0cb2\u0ccd\u0cb2\u0cbf 50\u0c95\u0ccd\u0c95\u0cc2 \u0cb9\u0cc6\u0c9a\u0ccd\u0c9a\u0cc1 \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cbe\u0ca1\u0cbf\u0cb0\u0cc1\u0cb5 12 \u0c86\u0c9f\u0c97\u0cbe\u0cb0\u0cb0\u0cbf\u0ca6\u0ccd\u0ca6\u0cbe\u0cb0\u0cc6!", "\u0c85\u0cb0\u0ccd\u0c9c\u0cbe\u0ca8\u0cbf \u0cb5\u0caf\u0cb8\u0ccd\u0cb8\u0cc1 19 \u0cb5\u0cb0\u0ccd\u0cb7\u0c86\u0cb8\u0ccd\u0c9f\u0ccd\u0cb0\u0cc7\u0cb2\u0cbf\u0caf\u0ca6 \u0ca1\u0cc7\u0ca8\u0cbf\u0caf\u0cb2\u0ccd\u200c \u0c85\u0cb0\u0ccd\u0c9c\u0cbe\u0ca8\u0cbf \u0c88 \u0c95\u0cc2\u0c9f\u0ca6 \u0c85\u0ca4\u0cc0 \u0c95\u0cbf\u0cb0\u0cbf\u0caf \u0c86\u0c9f\u0c97\u0cbe\u0cb0. \u0cb5\u0caf\u0cb8\u0ccd\u0cb8\u0cc1 19 \u0cb5\u0cb0\u0ccd\u0cb7. \u0cb9\u0cbe\u0c97\u0cc6\u0caf\u0cc7 \u0c88\u0c9c\u0cbf\u0caa\u0ccd\u0c9f\u0ccd\u0ca8 \u0c8e\u0cb8\u0ccd\u0cb8\u0cbe\u0cae\u0ccd\u200c \u0c8e\u0cb2\u0ccd\u200c-\u0cb9\u0ca6\u0cbe\u0cb0\u0cbf 45\u0cb0 \u0cb9\u0cb0\u0cc6\u0caf\u0ca6 \u0c85\u0ca4\u0cc0 \u0cb9\u0cbf\u0cb0\u0cbf\u0caf \u0cab\u200c\u0cc1\u0c9f\u0ccd\u0cac\u0cbe\u0cb2\u0cbf\u0c97. \u0c8e\u0cb2\u0ccd\u200c-\u0cb9\u0ca6\u0cbe\u0cb0\u0cbf 40 \u0cb5\u0cb0\u0ccd\u0cb7 \u0ca6\u0cbe\u0c9f\u0cbf\u0ca6 \u0c88 \u0c95\u0cc2\u0c9f\u0ca6 \u0c8f\u0c95\u0cc8\u0c95 \u0c86\u0c9f\u0c97\u0cbe\u0cb0. \u0c85\u0ca8\u0c82\u0ca4\u0cb0\u0ca6 \u0cb8\u0ccd\u0ca5\u0cbe\u0ca8 \u0cae\u0cc6\u0c95\u0ccd\u0cb8\u0cbf\u0c95\u0ccb\u0ca6 \u0cb0\u0cab\u0cc6\u0cb2\u0ccd\u200c \u0cae\u0cbe\u0c95\u0ccd\u0cb5\u0cc6\u00ec\u0c9c\u0ccd\u200c \u0c85\u0cb5\u0cb0\u0ca6\u0cc1. 39\u0cb0 \u0cb9\u0cb0\u0cc6\u0caf\u0ca6 \u0cae\u0cbe\u0c95\u0ccd\u0cb5\u0cc6\u00ec\u0c9c\u0ccd\u200c \u0caa\u0cbe\u0cb2\u0cbf\u0c97\u0cc6 \u0c87\u0ca6\u0cc1 5\u0ca8\u0cc7 \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0cab\u200c\u0cc1\u0c9f\u0ccd\u200c\u0cac\u0cbe\u0cb2\u0ccd\u200c \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf. \u0cb0\u0cb6\u0ccd\u0caf\u0ca6 \u0cb8\u0cb0\u0ccd\u0c97\u0cc6\u0caf\u0cbf \u0c87\u0c97\u0ccd\u0ca8\u0cbe\u0cb6\u0cc6\u0cb5\u0cbf\u0c95\u0ccd\u200c \u0cae\u0ca4\u0ccd\u0ca4\u0cc1 \u0c86\u0cb8\u0ccd\u0c9f\u0ccd\u0cb0\u0cc7\u0cb2\u0cbf\u0caf\u0ca6 \u0c9f\u0cbf\u0cae\u0ccd\u200c \u0c95\u0cbe\u0cb9\u0cbf\u0cb2\u0ccd\u200c 1970\u0cb0\u0cb2\u0ccd\u0cb2\u0cbf \u0cb9\u0cc1\u0c9f\u0ccd\u0c9f\u0cbf\u0ca6 \u0c87\u0cac\u0ccd\u0cac\u0cb0\u0cc1 \u0c86\u0c9f\u0c97\u0cbe\u0cb0\u0cb0\u0cbe\u0c97\u0cbf\u0ca6\u0ccd\u0ca6\u0cbe\u0cb0\u0cc6.", "\u0c97\u0ccb\u0cb2\u0cc1\u0cb5\u0cc0\u0cb0\u0cb0\u0cc1\u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0c97\u0ccb\u0cb2\u0cc1\u0cb5\u0cc0\u0cb0\u0cb0\u0cc6\u0c82\u0ca6\u0cc6\u0cc2\u0ca1\u0ca8\u0cc6 \u0ca8\u0cc6\u0ca8\u0caa\u0cbe\u0c97\u0cc1\u0cb5\u0cb5\u0cb0\u0cc1 \u0c9c\u0cb0\u0ccd\u0cae\u0ca8\u0cbf\u0caf \u0cae\u0cbf\u0cb0\u0ccb\u0cb8\u0ccd\u0cb2\u0cbe\u0cb5\u0ccd\u200c \u0c95\u0ccb\u0cb2\u0ccd\u0cb8\u0ccd\u200c. \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c\u0ca8\u0cb2\u0ccd\u0cb2\u0cbf \u0cb8\u0cb0\u0ccd\u0cb5\u0cbe\u0ca7\u0cbf\u0c95 16 \u0c97\u0ccb\u0cb2\u0cc1 \u0cb9\u0cca\u0ca1\u0cc6\u0ca6 \u0ca6\u0cbe\u0c96\u0cb2\u0cc6 \u0c87\u0cb5\u0cb0\u0ca6\u0ccd\u0ca6\u0cc1. \u0cb0\u0cca\u0ca8\u0cbe\u0cb2\u0ccd\u0ca1\u0cca (15), \u0c97\u0cc6\u0cb0\u0ccd\u0ca1\u0ccd\u200c \u0cae\u0cc1\u0cb2\u0ccd\u0cb2\u0cb0\u0ccd\u200c (14) \u0c85\u0ca8\u0c82\u0ca4\u0cb0\u0ca6 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0ca6\u0ccd\u0ca6\u0cbe\u0cb0\u0cc6.", "\u0cab\u0ccd\u0cb0\u0cbe\u0ca8\u0ccd\u0cb8\u0ccd\u200c\u0ca8 \u0c9c\u0cb8\u0ccd\u0c9f\u0ccd\u200c \u0cab\u0cbe\u0c82\u0c9f\u0cc7\u0ca8\u0ccd\u200c \u0c92\u0c82\u0ca6\u0cc7 \u0c95\u0cc2\u0c9f\u0ca6\u0cb2\u0ccd\u0cb2\u0cbf \u0c85\u0ca4\u0cc0 \u0cb9\u0cc6\u0c9a\u0ccd\u0c9a\u0cc1 13 \u0c97\u0ccb\u0cb2\u0cc1 \u0cb8\u0cbf\u0ca1\u0cbf\u0cb8\u0cbf\u0ca6 \u0ca6\u0cbe\u0c96\u0cb2\u0cc6 \u0cb9\u0cca\u0c82\u0ca6\u0cbf\u0ca6\u0ccd\u0ca6\u0cbe\u0cb0\u0cc6. \u0c87\u0cb5\u0cc1 1958\u0cb0 \u0c95\u0cc2\u0c9f\u0ca6 6 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0ca6\u0cbe\u0c96\u0cb2\u0cbe\u0c97\u0cbf\u0ca6\u0ccd\u0ca6\u0cb5\u0cc1.", "\u0cb5\u0cbf\u0cb6\u0ccd\u0cb5\u0c95\u0caa\u0ccd\u200c\u0ca8 \u0c85\u0ca4\u0cc0 \u0cb9\u0cc6\u0c9a\u0ccd\u0c9a\u0cbf\u0ca8 \u0cb9\u0ccd\u0caf\u0cbe\u0c9f\u0ccd\u0cb0\u0cbf\u0c95\u0ccd\u200c \u0cb8\u0cbe\u0ca7\u0c95\u200c\u0cb0\u0cc6\u0c82\u0ca6\u0cb0\u0cc6 \u0cb8\u0ccd\u0caf\u0cbe\u0c82\u0ca1\u0cb0\u0ccd\u200c \u0c95\u0ccb\u0c95\u0ccd\u0cb8\u0cbf\u0cb8\u0ccd\u200c (\u0cb9\u0c82\u0c97\u0cc7\u0cb0\u0cbf, 1954), \u0c9c\u0cb8\u0ccd\u0c9f\u0ccd\u200c \u0cab\u0cbe\u0c82\u0c9f\u0cc7\u0ca8\u0ccd\u200c (\u0cab\u0ccd\u0cb0\u0cbe\u0ca8\u0ccd\u0cb8\u0ccd\u200c, 1958), \u0c97\u0cc6\u0cb0\u0ccd\u0ca1\u0ccd\u200c \u0cae\u0cc1\u0cb2\u0ccd\u0cb2\u0cb0\u0ccd\u200c (\u0caa\u0cb6\u0ccd\u0c9a\u0cbf\u0cae \u0c9c\u0cb0\u0ccd\u0cae\u0ca8\u0cbf, 1970), \u0c97\u0ccd\u0caf\u0cbe\u0cac\u0ccd\u0cb0\u0cbf\u0caf\u0cb2\u0ccd\u200c \u0cac\u0c9f\u0cbf\u0cb8\u0ccd\u0c9f\u0cc1\u0c9f (\u0c86\u0cb0\u0ccd\u0c9c\u0cc6\u0c82\u0c9f\u0cc0\u0ca8\u0cbe, 1994 \u0cb9\u0cbe\u0c97\u0cc2 1998). \u0c87\u0cb5\u0cb0\u0cc1 \u0ca4\u0cb2\u0cbe 2 \u0cb8\u0cb2 \u0cb9\u0ccd\u0caf\u0cbe\u0c9f\u0ccd\u0cb0\u0cbf\u0c95\u0ccd\u200c \u0cb8\u0cbf\u0ca1\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6.", "\u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0c95\u0cc2\u0c9f\u0ca6 \u0c85\u0ca4\u0cc0 \u0cb5\u0cc7\u0c97\u0ca6 \u0cb9\u0ccd\u0caf\u0cbe\u0c9f\u0ccd\u0cb0\u0cbf\u0c95\u0ccd\u200c \u0cb9\u0cc0\u0cb0\u0ccb \u0cb9\u0c82\u0c97\u0cc7\u0cb0\u0cbf\u0caf \u0cb2\u0cbe\u0c9c\u0cc6\u0cc2\u00c9 \u0c95\u0cbf\u0cb8\u0ccd\u200c. 1982\u0cb0 \u0c8e\u0cb2\u0ccd\u200c \u0cb8\u0cbe\u0cb2\u0ccd\u0cb5\u0ccb\u0ca1\u0cb0\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7\u0ca6 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0c95\u0cbf\u0cb8\u0ccd\u200c \u0c95\u0cc7\u0cb5\u0cb2 8 \u0ca8\u0cbf\u0cae\u0cbf\u0cb7\u0c97\u0cb3 \u0c85\u0cb5\u0ca7\u0cbf\u0caf\u0cb2\u0ccd\u0cb2\u0cbf \u0c88 \u0cb8\u0cbe\u0ca7\u0ca8\u0cc6 \u0cae\u0cbe\u0ca1\u0cbf\u0ca6\u0ccd\u0ca6\u0cb0\u0cc1 (69\u0ca8\u0cc7, 72\u0ca8\u0cc7 \u0cb9\u0cbe\u0c97\u0cc2 76\u0ca8\u0cc7 \u0ca8\u0cbf\u0cae\u0cbf\u0cb7).", "\u0cb5\u0cbf\u0cb6\u0ccd\u0cb5\u0c95\u0caa\u0ccd\u200c\u0ca8\u0cb2\u0ccd\u0cb2\u0cbf \u0c97\u0ccb\u0cb2\u0cc1 \u0cb8\u0cbf\u0ca1\u0cbf\u0cb8\u0cbf\u0ca6 \u0c85\u0ca4\u0cc0 \u0c95\u0cbf\u0cb0\u0cbf\u0caf \u0c86\u0c9f\u0c97\u0cbe\u0cb0\u0ca8\u0cc6\u0c82\u0cac \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6 \u0caa\u0cc0\u0cb2\u0cc6 \u0cb9\u0cc6\u0cb8\u0cb0\u0cb2\u0ccd\u0cb2\u0cbf\u0ca6\u0cc6. 1958\u0cb0 \u0c95\u0cc2\u0c9f\u0ca6 \u0cb5\u0cc7\u0cb2\u0ccd\u0cb8\u0ccd\u200c \u0c8e\u0ca6\u0cc1\u0cb0\u0cbf\u0ca8 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0c97\u0ccb\u0cb2\u0cc1 \u0cac\u0cbe\u0cb0\u0cbf\u0cb8\u0cc1\u0cb5\u0cbe\u0c97 \u0caa\u0cc0\u0cb2\u0cc6 \u0cb5\u0caf\u0cb8\u0ccd\u0cb8\u0cc1 \u0c95\u0cc7\u0cb5\u0cb2 17 \u0cb5\u0cb0\u0ccd\u0cb7, 7 \u0ca4\u0cbf\u0c82\u0c97\u0cb3\u0cc1, 27 \u0ca6\u0cbf\u0ca8!", "\u0c95\u0cc2\u0c9f\u0ca6 \u0c85\u0ca4\u0cc0 \u0cb5\u0cc7\u0c97\u0ca6 \u0c97\u0ccb\u0cb2\u0cc1 (\u0cab\u0cbe\u0cb8\u0ccd\u0c9f\u0cc6\u0cb8\u0ccd\u0c9f\u0ccd\u200c \u0c97\u0ccb\u0cb2\u0cc1) \u0c9f\u0cb0\u0ccd\u0c95\u0cbf\u0caf \u0cb9\u0c95\u0cbe\u0ca8\u0ccd\u200c \u0cb8\u0cc1\u0c95\u0cc1\u0cb0\u0ccd\u200c \u0c85\u0cb5\u0cb0\u0cbf\u0c82\u0ca6 \u0ca6\u0cbe\u0c96\u0cb2\u0cbe\u0c97\u0cbf\u0ca6\u0cc6. 2002\u0cb0 \u0ca6\u0c95\u0ccd\u0cb7\u0cbf\u0ca3 \u0c95\u0cc6\u0cc2\u0cb0\u0cbf\u0caf \u0cb5\u0cbf\u0cb0\u0cc1\u0ca6\u0ccd\u0ca7 \u0c85\u0cb5\u0cb0\u0cc1 \u0caa\u0c82\u0ca6\u0ccd\u0caf \u0c86\u0cb0\u0c82\u0cad\u0c97\u0cc6\u0cc2\u0c82\u0ca1 \u0c95\u0cc7\u0cb5\u0cb2 11 \u0ca8\u0cbf\u0cae\u0cbf\u0cb7\u0c97\u0cb3\u0cb2\u0ccd\u0cb2\u0cbf \u0c97\u0ccb\u0cb2\u0cc1 \u0cb9\u0cca\u0ca1\u0cc6\u0ca6\u0cbf\u0ca6\u0ccd\u0ca6\u0cb0\u0cc1.", "\u0caa\u0cc6\u0ca8\u0cbe\u0cb2\u0ccd\u0c9f\u0cbf \u0c95\u0cbe\u0cb0\u0ccd\u0ca8\u0cb0\u0ccd\u200c \u0cb5\u0cc0\u0c95\u0ccd\u0cb7\u0c95\u0cb0 \u0ca6\u0cbe\u0c96\u0cb2\u0cc6\u0cb5\u0cbf\u0cb6\u0ccd\u0cb5\u0ca6\u0cb2\u0ccd\u0cb2\u0cbf \u0c85\u0ca4\u0cc0 \u0cb9\u0cc6\u0c9a\u0ccd\u0c9a\u0cc1 \u0cb5\u0cc0\u0c95\u0ccd\u0cb7\u0ca3\u0cc6\u0c97\u0cc6\u0cc2\u0cb3\u0c97\u0cbe\u0c97\u0cc1\u0cb5 \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf \u0caf\u0cbe\u0cb5\u0cc1\u0ca6\u0cc1 \u0c8e\u0c82\u0cac\u0cc1\u0ca6\u0c95\u0ccd\u0c95\u0cc6 \u0c89\u0ca4\u0ccd\u0ca4\u0cb0 \"\u0cab\u0cbf\u0cab\u0cbe \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c'. \u0cb5\u0cbf\u0cb6\u0ccd\u0cb5\u0ca6 \u0c85\u0cb0\u0ccd\u0ca7\u0ca6\u0cb7\u0ccd\u0c9f\u0cc1 \u0cae\u0c82\u0ca6\u0cbf \u0c88 \u0c95\u0cbe\u0cb2\u0ccd\u0c9a\u0cc6\u0c82\u0ca1\u0cbf\u0ca8 \u0cb8\u0cae\u0cb0\u0cb5\u0ca8\u0ccd\u0ca8\u0cc1 \u0cb5\u0cc0\u0c95\u0ccd\u0cb7\u0cbf\u0cb8\u0cc1\u0ca4\u0ccd\u0ca4\u0cbe\u0cb0\u0cc6 \u0c8e\u0ca8\u0ccd\u0ca8\u0cc1\u0ca4\u0ccd\u0ca4\u0ca6\u0cc6 \u0cb8\u0cae\u0cc0\u0c95\u0ccd\u0cb7\u0cc6.\u00a0\u0ca6\u0c95\u0ccd\u0cb7\u0cbf\u0ca3 \u0c86\u0cab\u0ccd\u0cb0\u0cbf\u0c95\u0cbe\u0ca6\u0cb2\u0ccd\u0cb2\u0cbf \u0ca8\u0ca1\u0cc6\u0ca6 2010\u0cb0 \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0caf\u0ca8\u0ccd\u0ca8\u0cc1 \u0cb5\u0cbf\u0cb6\u0ccd\u0cb5\u0cbe\u0ca6\u0ccd\u0caf\u0c82\u0ca4 3.2 \u0cac\u0cbf\u0cb2\u0cbf\u0caf\u0ca8\u0ccd\u200c \u0cae\u0c82\u0ca6\u0cbf (\u0c85\u0c82\u0ca6\u0cb0\u0cc6 \u0cb5\u0cbf\u0cb6\u0ccd\u0cb5 \u0c9c\u0ca8\u0cb8\u0c82\u0c96\u0ccd\u0caf\u0cc6\u0caf \u0cb6\u0cc7. 46) \u0c95\u0ca8\u0cbf\u0cb7\u0ccd\u0ca0 \u0c92\u0c82\u0ca6\u0cc1 \u0ca8\u0cbf\u0cae\u0cbf\u0cb7 \u0cb5\u0cbe\u0ca6\u0cb0\u0cc2 \u0cb5\u0cc0\u0c95\u0ccd\u0cb7\u0cbf\u0cb8\u0cbf\u0ca6\u0ccd\u0ca6\u0cb0\u0cc1. \u0c87\u0ca6\u0cc1 \u0c95\u0ccd\u0cb0\u0cc0\u0ca1\u0cbe \u0c87\u0ca4\u0cbf\u0cb9\u0cbe\u0cb8\u0ca6\u0cb2\u0ccd\u0cb2\u0cc7 \u0ca6\u0cbe\u0c96\u0cb2\u0cc6\u0caf\u0cbe\u0c97\u0cbf\u0ca6\u0cc6 \u0c8e\u0c82\u0ca6\u0cc1 \u0cab\u0cbf\u0cab\u0cbe \u0cb9\u0cc7\u0cb3\u0cbf\u0ca6\u0cc6.", "\u0cb5\u0cbf\u0cb6\u0ccd\u0cb5\u0ca6 \u0cb6\u0cc7. 46\u0cb0\u0cb7\u0ccd\u0c9f\u0cc1 \u0cae\u0c82\u0ca6\u0cbf\u0caf\u0ca8\u0ccd\u0ca8\u0cc1 \u0c92\u0c97\u0ccd\u0c97\u0cc2\u0ca1\u0cbf\u0cb8\u0cc1\u0cb5 \u0c85\u0cae\u0ccb\u0c98 \u0cb6\u0c95\u0ccd\u0ca4\u0cbf \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0cab\u200c\u0cc1\u0c9f\u0ccd\u200c\u0cac\u0cbe\u0cb2\u0ccd\u200c \u0c95\u0cc2\u0c9f\u0c95\u0ccd\u0c95\u0cb2\u0ccd\u0cb2\u0ca6\u0cc7 \u0cac\u0cc7\u0cb0\u0cc6 \u0caf\u0cbe\u0cb5\u0cc1\u0ca6\u0c95\u0ccd\u0c95\u0cc2 \u0c87\u0cb2\u0ccd\u0cb2 \u0c8e\u0c82\u0ca6\u0cc1 \u0cab\u0cbf\u0cab\u0cbe \u0cb9\u0cc6\u0cae\u0ccd\u0cae\u0cc6\u0caf\u0cbf\u0c82\u0ca6 \u0cb9\u0cc7\u0cb3\u0cbf \u0c95\u0cc6\u0cc2\u0cb3\u0ccd\u0cb3\u0cc1\u0cb5\u0cc1\u0ca6\u0cc1 \u0c85\u0ca4\u0cbf\u0cb6\u0caf\u0ccb\u0c95\u0cbf\u0ca4\u0ccd\u0ca4\u0caf\u0cb2\u0ccd\u0cb2. \u0c85\u0c82\u0ca6\u0cbf\u0ca8 \u0c95\u0cc2\u0c9f\u0cb5\u0ca8\u0ccd\u0ca8\u0cc1 2 \u0cac\u0cbf\u0cb2\u0cbf\u0caf\u0ca6\u0cb7\u0ccd\u0c9f\u0cc1 \u0cae\u0c82\u0ca6\u0cbf (\u0cb5\u0cbf\u0cb6\u0ccd\u0cb5\u0ca6 \u0cb6\u0cc7. 29) \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0caf\u0ca8\u0ccd\u0ca8\u0cc1 \u0c95\u0ca8\u0cbf\u0cb7\u0ccd\u0ca0 \u0c85\u0cb0\u0ccd\u0ca7 \u0c97\u0c82\u0c9f\u0cc6 \u0c95\u0cbe\u0cb2 \u0c95\u0cc1\u0cb3\u0cbf\u0ca4\u0cc1 \u0ca8\u0ccb\u0ca1\u0cbf\u0ca6\u0ccd\u0ca6\u0cb0\u0cc1.\u00a0", "\u0c86\u0ca6\u0cb0\u0cc6 2014\u0cb0 \"\u0cb8\u0cc2\u0caa\u0cb0\u0ccd\u200c \u0cac\u0ccc\u0cb2\u0ccd\u200c' \u0cab\u200c\u0cc1\u0c9f\u0ccd\u200c\u0cac\u0cbe\u0cb2\u0ccd\u200c \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf \u0c87\u0ca6\u0c95\u0ccd\u0c95\u0cca\u0c82\u0ca6\u0cc1 \u0c85\u0caa\u0cb5\u0cbe\u0ca6\u0cb5\u0cc6\u0ca8\u0cbf\u0cb8\u0cbf\u0ca6\u0ccd\u0ca6\u0cc1 \u0c87\u0cb2\u0ccd\u0cb2\u0cbf \u0c89\u0cb2\u0ccd\u0cb2\u0cc7\u0c96\u0ca8\u0cc0\u0caf. \u0c95\u0cc7\u0cb5\u0cb2 \u0c85\u0cae\u0cc6\u0cb0\u0cbf\u0c95\u0c95\u0ccd\u0c95\u0cc6 \u0cb8\u0cc0\u0cae\u0cbf\u0ca4\u0cb5\u0cbe\u0ca6 \"\u0cb8\u0cc2\u0caa\u0cb0\u0ccd\u200c \u0cac\u0ccc\u0cb2\u0ccd\u200c' \u0cab\u200c\u0cc1\u0c9f\u0ccd\u200c\u0cac\u0cbe\u0cb2\u0ccd\u200c \u0c95\u0cc2\u0ca1 \u0cb5\u0cc0\u0c95\u0ccd\u0cb7\u0c95\u0cb0\u0ca8\u0ccd\u0ca8\u0cc1 \u0cb8\u0cc6\u0cb3\u0cc6\u0caf\u0cb2\u0cc1 \u0cb9\u0cbf\u0c82\u0ca6\u0cc6 \u0cac\u0cbf\u0ca6\u0ccd\u0ca6\u0cbf\u0cb2\u0ccd\u0cb2. 2014\u0cb0 \u0cab\u0cc8\u0ca8\u0cb2\u0ccd\u200c \u0caa\u0c82\u0ca6\u0ccd\u0caf\u0cb5\u0ca8\u0ccd\u0ca8\u0cc1 111.5 \u0cae\u0cbf\u0cb2\u0cbf\u0caf\u0ca8\u0ccd\u200c \u0cb5\u0cc0\u0c95\u0ccd\u0cb7\u0c95\u0cb0\u0cc1 \u0ca8\u0ccb\u0ca1\u0cbf\u0ca6\u0ccd\u0ca6\u0cb0\u0cc1. \u0c85\u0c82\u0ca6\u0cb9\u0cbe\u0c97\u0cc6 \u0c87\u0ca6\u0cc1 2010\u0cb0 \u0cab\u0cbf\u0cab\u0cbe \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0cab\u0cc8\u0ca8\u0cb2\u0ccd\u200c \u0ca6\u0cbe\u0c96\u0cb2\u0cc6\u0caf\u0ca8\u0ccd\u0ca8\u0cc1 \u0cae\u0cc0\u0cb0\u0cbf\u0cb8\u0cbf\u0ca6\u0cc6. \u0c85\u0c82\u0ca6\u0cbf\u0ca8 \u0cb8\u0ccd\u0caa\u0cc7\u0ca8\u0ccd\u200c \u0c97\u0cc6\u0cb2\u0cc1\u0cb5\u0ca8\u0ccd\u0ca8\u0cc1 \u0cb5\u0cc0\u0c95\u0ccd\u0cb7\u0cbf\u0cb8\u0cbf\u0ca6\u0cb5\u0cb0 \u0cb8\u0c82\u0c96\u0ccd\u0caf\u0cc6 909 \u0cae\u0cbf\u0cb2\u0cbf\u0caf\u0ca8\u0ccd\u200c. \u0cae\u0cbe\u0cb8\u0ccd\u0c95\u0ccb\u0ca6\u0cb2\u0ccd\u0cb2\u0cbf \u0cb5\u0cc0\u0c95\u0ccd\u0cb7\u0c95\u0cb0\u0cbf\u0c82\u0ca6 \u0c8e\u0c82\u0ca4\u0cc6\u0c82\u0ca5 \u0ca6\u0cbe\u0c96\u0cb2\u0cc6 \u0ca8\u0cbf\u0cb0\u0ccd\u0cae\u0cbe\u0ca3\u0cb5\u0cbe\u0ca6\u0cc0\u0ca4\u0cc6\u0c82\u0cac \u0ca8\u0cbf\u0cb0\u0cc0\u0c95\u0ccd\u0cb7\u0cc6 \u0cb8\u0cb9\u0c9c."], "title": "\u0cb9\u0cbf\u0cb0\u0cbf-\u0c95\u0cbf\u0cb0\u0cbf\u0caf\u0cb0 \u0ca6\u0cc8\u0ca4\u0ccd\u0caf \u0cb8\u0cae\u0cb0"},
{"url": "https://www.udayavani.com/kannada/news/sports-news/300047/fifa-world-cup-2018", "content": ["\u0cab\u200c\u0cc1\u0c9f\u0ccd\u200c\u0cac\u0cbe\u0cb2\u0ccd\u200c \u0c85\u0c82\u0ca6\u0cae\u0cc7\u0cb2\u0cc6 \u0c85\u0cb2\u0ccd\u0cb2\u0cbf \u0c86\u0c95\u0ccd\u0cb0\u0cae\u0ca3\u0cb5\u0cc2 \u0c87\u0cb0\u0cc1\u0ca4\u0ccd\u0ca4\u0ca6\u0cc6. \u0c85\u0cb7\u0ccd\u0c9f\u0cc7 \u0caa\u0ccd\u0cb0\u0cae\u0cbe\u0ca3\u0ca6\u0cb2\u0ccd\u0cb2\u0cbf \u0cb0\u0c95\u0ccd\u0cb7\u0ca3\u0cbe\u0ca4\u0ccd\u0cae\u0c95 \u0c86\u0c9f\u0cb5\u0cc2 \u0c87\u0cb0\u0cc1\u0ca4\u0ccd\u0ca4\u0ca6\u0cc6. \u0c87\u0cb5\u0cc6\u0cb0\u0ca1\u0ca8\u0ccd\u0ca8\u0cc2 \u0cb8\u0cae \u0caa\u0ccd\u0cb0\u0cae\u0cbe\u0ca3\u0ca6\u0cb2\u0ccd\u0cb2\u0cbf \u0cac\u0cc6\u0cb0\u0cc6\u0cb8\u0cbf\u0ca6\u0cbe\u0c97\u0cb2\u0cc7 \u0c86\u0c9f\u0ca6 \u0ca8\u0cc8\u0c9c \u0cb0\u0ccb\u0c9a\u0c95\u0ca4\u0cc6 \u0cb9\u0cca\u0cb0\u0cb9\u0cca\u0cae\u0ccd\u0cae\u0cc1\u0ca4\u0ccd\u0ca4\u0ca6\u0cc6. \u0cb5\u0cbf\u0cb6\u0ccd\u0cb5\u0ca6\u0cb2\u0ccd\u0cb2\u0cbf \u0c95\u0cc6\u0cb2\u0cb5\u0cc1 \u0ca4\u0c82\u0ca1\u0c97\u0cb3\u0cbf\u0cb5\u0cc6. \u0c85\u0cb5\u0cc1 \u0cb9\u0cc6\u0c9a\u0ccd\u0c9a\u0cbe\u0c97\u0cbf \u0c86\u0c95\u0ccd\u0cb0\u0cae\u0ca3\u0c95\u0cbe\u0cb0\u0cbf \u0c86\u0c9f\u0c95\u0ccd\u0c95\u0cc6 \u0cb9\u0cc6\u0c9a\u0ccd\u0c9a\u0cbf\u0ca8 \u0c92\u0ca4\u0ccd\u0ca4\u0cc1 \u0c95\u0cc6\u0cc2\u0ca1\u0cc1\u0ca4\u0ccd\u0ca4\u0cb5\u0cc6, 70\u0cb0 \u0ca6\u0cb6\u0c95\u0ca6 \u0cb5\u0cc6\u0cb8\u0ccd\u0c9f\u0ccd\u200c \u0c87\u0c82\u0ca1\u0cc0\u0cb8\u0ccd\u200c \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0ca4\u0c82\u0ca1\u0ca6\u0c82\u0ca4\u0cc6. \u0c87\u0ca8\u0ccd\u0ca8\u0cc1 \u0c95\u0cc6\u0cb2\u0cb5\u0cc1 \u0ca4\u0c82\u0ca1\u0c97\u0cb3\u0cc1 \u0cb0\u0c95\u0ccd\u0cb7\u0ca3\u0cc6\u0caf\u0ca8\u0ccd\u0ca8\u0cc7 \u0ca8\u0cc6\u0c9a\u0ccd\u0c9a\u0cbf\u0c95\u0cc6\u0cc2\u0c82\u0ca1\u0cbf\u0cb5\u0cc6, \u0cb8\u0cc1\u0ca8\u0cc0\u0cb2\u0ccd\u200c \u0c97\u0cbe\u0cb5\u0cb8\u0ccd\u0c95\u0cb0\u0ccd\u200c \u0c95\u0cbe\u0cb2\u0ca6 \u0cad\u0cbe\u0cb0\u0ca4\u0cc0\u0caf \u0c95\u0ccd\u0cb0\u0cbf\u0c95\u0cc6\u0c9f\u0cbf\u0ca8\u0c82\u0ca4\u0cc6!\u00a0", "\u0cb9\u0cc0\u0c97\u0cc6\u0cc2\u0c82\u0ca6\u0cc1 \u0cb8\u0cae\u0cc0\u0c95\u0ccd\u0cb7\u0cc6...\u0cab\u200c\u0cc1\u0c9f\u0ccd\u200c\u0cac\u0cbe\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c87\u0c82\u0ca5 \u0c86\u0c95\u0ccd\u0cb0 \u0cae\u0ca3\u0c95\u0cbe\u0cb0\u0cbf \u0cb9\u0cbe\u0c97\u0cc2 \u0cb0\u0c95\u0ccd\u0cb7\u0ca3\u0cbe\u0ca4\u0ccd\u0cae\u0c95 \u0c86\u0c9f\u0c97\u0cb3 \u0ca4\u0c82\u0ca1\u0c97\u0cb3 \u0c95\u0cc1\u0cb0\u0cbf\u0ca4\u0c82\u0ca4\u0cc6 \u0cab\u0cbf\u0cab\u0cbe \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0cb9\u0cbf\u0ca8\u0ccd\u0ca8\u0cc6\u0cb2\u0cc6\u0caf\u0cb2\u0ccd\u0cb2\u0cbf \u0cb8\u0cae\u0cc0\u0c95\u0ccd\u0cb7\u0cc6 \u0caf\u0cca\u0c82\u0ca6\u0ca8\u0ccd\u0ca8\u0cc1 \u0cae\u0cbe\u0ca1\u0cb2\u0cbe\u0c97\u0cbf\u0ca6\u0cc6. 2015\u0cb0 \u0c9c. \u0c92\u0c82\u0ca6\u0cb0\u0cbf\u0c82\u0ca6 2018\u0cb0 \u0c9c\u0cc2. 6\u0cb0 \u0cb5\u0cb0\u0cc6\u0c97\u0cbf\u0ca8 \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0cab\u200c\u0cc1\u0c9f\u0ccd\u200c\u0cac\u0cbe\u0cb2\u0ccd\u200c \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0ca6\u0cbe\u0c96\u0cb2\u0cbe\u0ca6 \u0c97\u0ccb\u0cb2\u0cc1\u0c97\u0cb3\u0ca8\u0ccd\u0ca8\u0cc1 \u0cae\u0cbe\u0ca8\u0ca6\u0c82\u0ca1\u0cb5\u0cbe\u0c97\u0cbf \u0cb0\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cc1 \u0c88 \u0cb8\u0cae\u0cc0\u0c95\u0ccd\u0cb7\u0cc6 \u0ca8\u0ca1\u0cc6\u0cb8\u0cb2\u0cbe\u0c97\u0cbf\u0ca6\u0cc6 (\u0c85\u0c82\u0c95\u0cbf\u0c85\u0c82\u0cb6 \u0c97\u0cae\u0ca8\u0cbf\u0cb8\u0cbf). \u0c85\u0ca6\u0cb0\u0c82\u0ca4\u0cc6 \u0c88 \u0c85\u0cb5\u0ca7\u0cbf\u0caf\u0cb2\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 \u0c97\u0ccb\u0cb2\u0cc1 \u0cb9\u0cca\u0ca1\u0cc6\u0ca6 \u0ca4\u0c82\u0ca1\u0cb5\u0cc6\u0c82\u0ca6\u0cb0\u0cc6 \u0cac\u0cc6\u0cb2\u0ccd\u0c9c\u0cbf\u0caf\u0c82. \u0c87\u0ca6\u0cc1 37 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf 100 \u0c97\u0ccb\u0cb2\u0cc1 \u0cac\u0cbe\u0cb0\u0cbf\u0cb8\u0cbf\u0ca6\u0cc6. \u0c85\u0c82\u0ca6\u0cb0\u0cc6 \u0caa\u0ccd\u0cb0\u0ca4\u0cc0 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cc2 \u0ca4\u0cb2\u0cbe 2.7 \u0c97\u0ccb\u0cb2\u0cc1. \u0cb9\u0cbe\u0c97\u0cc6\u0caf\u0cc7 36 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0c86\u0ca1\u0cbf\u0cb0\u0cc1\u0cb5 \u0cae\u0cca\u0cb0\u0cca\u0c95\u0ccd\u0c95\u0cca 0.47\u0cb0 \u0cb8\u0cb0\u0cbe\u0cb8\u0cb0\u0cbf\u0caf\u0cb2\u0ccd\u0cb2\u0cbf \u0c97\u0ccb\u0cb2\u0cc1 \u0ca6\u0cbe\u0c96\u0cb2\u0cbf\u0cb8\u0cbf\u0ca6\u0cc6. \u0c85\u0c82\u0ca6\u0cb0\u0cc6 2 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0c92\u0c82\u0ca6\u0cc1 \u0c97\u0ccb\u0cb2\u0cc1 \u0cb9\u0cca\u0ca1\u0cc6\u0ca6\u0c82\u0ca4\u0cbe\u0c97\u0cbf\u0ca6\u0cc6. \u0c88 \u0cae\u0cbe\u0ca8\u0ca6\u0c82\u0ca1\u0ca6 \u0caa\u0ccd\u0cb0\u0c95\u0cbe\u0cb0 \u0cac\u0cc6\u0cb2\u0ccd\u0c9c\u0cbf\u0caf\u0c82 \u0ca4\u0c82\u0ca1\u0cb5\u0ca8\u0ccd\u0ca8\u0cc1 \u0c85\u0ca4\u0ccd\u0caf\u0c82\u0ca4 \u0c86\u0c95\u0ccd\u0cb0\u0cae\u0ca3\u0c95\u0cbe\u0cb0\u0cbf \u0c8e\u0c82\u0ca6\u0cc2, \u0cae\u0cca\u0cb0\u0cca\u0c95\u0ccd\u0c95\u0cca \u0ca4\u0c82\u0ca1\u0ca6\u0ccd\u0ca6\u0cc1 \u0c85\u0ca4\u0ccd\u0caf\u0c82\u0ca4 \u0cb0\u0c95\u0ccd\u0cb7\u0ca3\u0cbe\u0ca4\u0ccd\u0cae\u0c95 \u0c86\u0c9f\u0ca6 \u0cb6\u0cc8\u0cb2\u0cbf\u0caf\u0cc6\u0c82\u0ca6\u0cc2 \u0cb5\u0cbf\u0cb6\u0ccd\u0cb2\u0cc7\u0cb7\u0cbf\u0cb8\u0cb2\u0cbe\u0c97\u0cc1\u0ca4\u0ccd\u0ca4\u0cbf\u0ca6\u0cc6.", "\u0caf\u0cc1\u0cb0\u0ccb\u0caa\u0ccd\u200c \u0ca4\u0c82\u0ca1\u0c97\u0cb3\u0cc1 \u0c86\u0c95\u0ccd\u0cb0\u0cae\u0ca3\u0c95\u0cbe\u0cb0\u0cbf\u0caf\u0cc7?\u0c87\u0cb2\u0ccd\u0cb2\u0cbf \u0c87\u0ca8\u0ccd\u0ca8\u0cca\u0c82\u0ca6\u0cc1 \u0c85\u0c82\u0cb6\u0cb5\u0cc2 \u0c89\u0cb2\u0ccd\u0cb2\u0cc7\u0c96\u0ca8\u0cc0\u0caf. \u0c87\u0ca6\u0cb0\u0cca\u0c82\u0ca6\u0cbf\u0c97\u0cc6 \u0ca8\u0cc0\u0ca1\u0cbf\u0cb0\u0cc1\u0cb5 \"\u0c9f\u0cc7\u0cac\u0cb2\u0ccd\u200c' \u0c97\u0cae\u0ca8\u0cbf\u0cb8\u0cbf\u0ca6\u0cb0\u0cc6 \u0cac\u0cc6\u0cb2\u0ccd\u0c9c\u0cbf\u0caf\u0c82 \u0cb8\u0cc7\u0cb0\u0cbf\u0ca6\u0c82\u0ca4\u0cc6 \u0cb8\u0ccd\u0caa\u0cc7\u0ca8\u0ccd\u200c (2.41 \u0c97\u0ccb\u0cb2\u0cc1), \u0c9c\u0cb0\u0ccd\u0cae\u0ca8\u0cbf (2.3 \u0c97\u0ccb\u0cb2\u0cc1) \u0cae\u0cca\u0ca6\u0cb2\u0cbe\u0ca6 \u0caf\u0cc1\u0cb0\u0ccb\u0caa\u0cbf\u0caf\u0ca8\u0ccd\u200c \u0ca4\u0c82\u0ca1\u0c97\u0cb3\u0cc1 \u0c86\u0c95\u0ccd\u0cb0\u0cae\u0ca3\u0c95\u0cbe\u0cb0\u0cbf \u0c86\u0c9f\u0c95\u0ccd\u0c95\u0cc6 \u0cb9\u0cc6\u0c9a\u0ccd\u0c9a\u0cbf\u0ca8 \u0c92\u0ca4\u0ccd\u0ca4\u0cc1 \u0c95\u0cc6\u0cc2\u0c9f\u0ccd\u0c9f\u0cbf\u0cb0\u0cc1\u0cb5\u0cc1\u0ca6\u0ca8\u0ccd\u0ca8\u0cc1 \u0c97\u0cae\u0ca8\u0cbf\u0cb8 \u0cac\u0cb9\u0cc1\u0ca6\u0cc1. \u0cb9\u0cbe\u0c97\u0cc6\u0caf\u0cc7 \u0c89\u0cb0\u0cc1\u0c97\u0ccd\u0cb5\u0cc6 (1.47 \u0c97\u0ccb\u0cb2\u0cc1), \u0c95\u0cc6\u0cc2\u0cb2\u0c82\u0cac\u0cbf\u0caf\u0cbe (1.39) \u0cae\u0cca\u0ca6\u0cb2\u0cbe\u0ca6 \u0ca6\u0c95\u0ccd\u0cb7\u0cbf\u0ca3 \u0c85\u0cae\u0cc6\u0cb0\u0cbf\u0c95\u0ca8\u0ccd\u200c \u0ca4\u0c82\u0ca1\u0c97\u0cb3\u0cc1 \u0cb0\u0c95\u0ccd\u0cb7\u0ca3\u0cbe\u0ca4\u0ccd\u0cae\u0c95 \u0c86\u0c9f\u0c95\u0ccd\u0c95\u0cc6 \u0cb9\u0cc6\u0c9a\u0ccd\u0c9a\u0cbf\u0ca8 \u0caa\u0ccd\u0cb0\u0cbe\u0cb6\u0cb8\u0ccd\u0ca4\u0ccd\u0caf \u0c95\u0cc6\u0cc2\u0c9f\u0ccd\u0c9f\u0cbf\u0cb0\u0cc1\u0cb5\u0cc1\u0ca6\u0cc1 \u0c85\u0cb0\u0cbf\u0cb5\u0cbe\u0c97\u0cc1\u0ca4\u0ccd\u0ca4\u0ca6\u0cc6. \u0c85\u0c82\u0ca6\u0cae\u0cbe\u0ca4\u0ccd\u0cb0\u0c95\u0ccd\u0c95\u0cc6 \u0c89\u0cb0\u0cc1\u0c97\u0ccd\u0cb5\u0cc6 \u0cae\u0ca4\u0ccd\u0ca4\u0cc1 \u0c95\u0cc6\u0cc2\u0cb2\u0c82\u0cac\u0cbf\u0caf\u0cbe\u0ca6\u0ccd\u0ca6\u0cc1 \u0c92\u0c9f\u0ccd\u0c9f\u0cbe\u0cb0\u0cc6\u0caf\u0cbe\u0c97\u0cbf \"\u0ca1\u0cbf\u0cab\u0cc6\u0ca8\u0ccd\u0cb8\u0cbf\u0cb5\u0ccd\u200c \u0c97\u0cc7\u0cae\u0ccd\u200c' \u0c8e\u0ca8\u0ccd\u0ca8\u0cb2\u0cbe\u0c97\u0ca6\u0cc1. \u0c95\u0cbe\u0cb0\u0ca3, \u0cb5\u0cbf\u0cb6\u0ccd\u0cb5\u0ca6 \u0c85\u0ca4\u0ccd\u0caf\u0c82\u0ca4 \u0c86\u0c95\u0ccd\u0cb0\u0cae\u0ca3\u0c95\u0cbe\u0cb0\u0cbf \u0c86\u0c9f\u0c97\u0cbe\u0cb0\u0cb0\u0cbe\u0ca6 \u0cb2\u0cc2\u0caf\u0cbf\u0cb8\u0ccd\u200c \u0cb8\u0cc2\u0cb0\u0cc6\u0c9c\u0ccd\u200c, \u0c8e\u0ca1\u0cbf\u0ca8\u0ccd\u0cb8\u0ca8\u0ccd\u200c \u0c95\u0cb5\u0cbe\u0ca8\u0cbf \u0c89\u0cb0\u0cc1\u0c97\u0ccd\u0cb5\u0cc6 \u0ca4\u0c82\u0ca1\u0ca6\u0cb2\u0ccd\u0cb2\u0cbf \u0ca6\u0ccd\u0ca6\u0cbe\u0cb0\u0cc6. \u0c95\u0cc6\u0cc2\u0cb2\u0c82\u0cac\u0cbf\u0caf\u0cbe \u0cac\u0cb3\u0cbf \u0cb0\u0ca1\u0cae\u0cc6\u0cb2\u0ccd\u200c \u0cab\u0cbe\u0cb2\u0ccd\u0c95\u0cca, \u0c9c\u0cc7\u0cae\u0ccd\u0cb8\u0ccd\u200c \u0cb0\u0ccb\u0ca1\u0ccd\u0cb0\u0cbf\u0c97\u0cb8\u0ccd\u200c \u0cae\u0cca\u0ca6\u0cb2\u0cbe\u0ca6 \u0cb8\u0ccd\u0c9f\u0cbe\u0cb0\u0ccd\u200c \u0c86\u0c9f\u0c97\u0cbe\u0cb0\u0cb0\u0cbf\u0ca6\u0ccd\u0ca6\u0cbe\u0cb0\u0cc6.", "\u0c85\u0cb0\u0ccd\u0cb9\u0ca4\u0cbe \u0cae\u0cbe\u0ca6\u0cb0\u0cbf\u0caf\u0cb2\u0ccd\u0cb2\u0cbf \u0cb5\u0ccd\u0caf\u0ca4\u0ccd\u0caf\u0cbe\u0cb8\u0caf\u0cc1\u0cb0\u0ccb\u0caa\u0cbf\u0caf\u0ca8\u0ccd\u200c \u0cb9\u0cbe\u0c97\u0cc2 \u0cb8\u0ccc\u0ca4\u0ccd\u200c \u0c85\u0cae\u0cc6\u0cb0\u0cbf\u0c95\u0ca8\u0ccd\u200c \u0ca4\u0c82\u0ca1\u0c97\u0cb3\u0cc1 \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0c85\u0cb0\u0ccd\u0cb9\u0ca4\u0cbe \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0caf\u0cb2\u0ccd\u0cb2\u0cbf \u0c86\u0ca1\u0cbf\u0ca6 \u0cae\u0cbe\u0ca6\u0cb0\u0cbf\u0caf\u0cb2\u0ccd\u0cb2\u0cc2 \u0cb5\u0ccd\u0caf\u0ca4\u0ccd\u0caf\u0cbe\u0cb8 \u0c87\u0cb0\u0cc1\u0cb5\u0cc1\u0ca6\u0ca8\u0ccd\u0ca8\u0cc1 \u0c97\u0cae\u0ca8\u0cbf\u0cb8\u0cac\u0cc7\u0c95\u0cbe\u0c97\u0cc1\u0ca4\u0ccd\u0ca4\u0ca6\u0cc6. \u0cb8\u0ccc\u0ca4\u0ccd\u200c \u0c85\u0cae\u0cc6\u0cb0\u0cbf\u0c95\u0ca6 10 \u0ca4\u0c82\u0ca1\u0c97\u0cb3 \u0c86\u0c9f\u0ca6 \u0cae\u0cbe\u0ca6\u0cb0\u0cbf \u0c85\u0ca4\u0ccd\u0caf\u0c82\u0ca4 \u0c95\u0ca0\u0cbf\u0ca8\u0cb5\u0cbe\u0c97\u0cbf\u0ca4\u0ccd\u0ca4\u0cc1. \u0c87\u0cb5\u0cc1 \u0ca4\u0cb5\u0cb0\u0cbf\u0ca8\u0cb2\u0ccd\u0cb2\u0cbf \u0cb9\u0cbe\u0c97\u0cc2 \u0c8e\u0ca6\u0cc1\u0cb0\u0cbe\u0cb3\u0cbf \u0c85\u0c82\u0c97\u0cb3\u0ca6\u0cb2\u0ccd\u0cb2\u0cbf \u0cb0\u0ccc\u0c82\u0ca1\u0ccd\u200c \u0cb0\u0cbe\u0cac\u0cbf\u0ca8\u0ccd\u200c \u0cae\u0cbe\u0ca6\u0cb0\u0cbf\u0caf\u0c82\u0ca4\u0cc6 \u0c86\u0ca1\u0cbf\u0ca6\u0cb5\u0cc1. \u0c87\u0ca8\u0ccd\u0ca8\u0cca\u0c82\u0ca6\u0cc6\u0ca1\u0cc6 \u0caf\u0cc1\u0cb0\u0ccb\u0caa\u0cbf\u0caf\u0ca8\u0ccd\u200c \u0ca4\u0c82\u0ca1\u0c97\u0cb3\u0cc1 \u0c97\u0ccd\u0cb0\u0cc2\u0caa\u0ccd\u200c \u0cae\u0cbe\u0ca6\u0cb0\u0cbf\u0caf\u0cb2\u0ccd\u0cb2\u0cbf \u0c86\u0ca1\u0cbf\u0ca6\u0cb5\u0cc1. \u0c87\u0ca6\u0cb0\u0cb2\u0ccd\u0cb2\u0cbf \u0c95\u0cc6\u0cb2\u0cb5\u0cc1 \u0ca4\u0c82\u0ca1\u0c97\u0cb3\u0cc1 \u0c85\u0ca4\u0ccd\u0caf\u0c82\u0ca4 \u0ca6\u0cc1\u0cb0\u0ccd\u0cac\u0cb2\u0cb5\u0cbe\u0c97\u0cbf\u0ca6\u0ccd\u0ca6\u0cb5\u0cc1. \u0c89\u0ca6\u0cbe\u0cb9\u0cb0\u0ca3\u0cc6\u0c97\u0cc6 \u0c97\u0cbf\u0cac\u0ccd\u0cb0\u0cbe\u0cb2\u0ccd\u0c9f\u0cb0\u0ccd\u200c. \u0c87\u0ca6\u0cc1 \u0cb5\u0cbf\u0cb6\u0ccd\u0cb5 \u0cb0\u0ccd\u200d\u0caf\u0cbe\u0c82\u0c95\u0cbf\u0c82\u0c97\u0ccd\u200c\u0ca8\u0cb2\u0ccd\u0cb2\u0cbf 195\u0ca8\u0cc7 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0cb0\u0cc1\u0cb5 \u0ca4\u0c82\u0ca1. \u0c87\u0ca6\u0cb0\u0cc6\u0ca6\u0cc1\u0cb0\u0cc1 \u0ca8\u0c82.3 \u0ca4\u0c82\u0ca1\u0cb5\u0cbe\u0ca6 \u0cac\u0cc6\u0cb2\u0ccd\u0c9c\u0cbf\u0caf\u0c82 \u0c86\u0ca1\u0cbf\u0ca4\u0cc1. \u0cab\u200c\u0cb2\u0cbf\u0ca4\u0cbe\u0c82\u0cb6 \u0c8f\u0ca8\u0cbe\u0c97\u0cac\u0cc7\u0c95\u0cbf\u0ca4\u0ccd\u0ca4\u0ccb \u0c85\u0ca6\u0cc7 \u0c86\u0caf\u0cbf\u0ca4\u0cc1. \u0cac\u0cc6\u0cb2\u0ccd\u0c9c\u0cbf\u0caf\u0c82 9-0 \u0c85\u0c82\u0ca4\u0cb0\u0ca6\u0cbf\u0c82\u0ca6 \u0c97\u0cc6\u0ca6\u0ccd\u0ca6\u0cc1 \u0cac\u0c82\u0ca6\u0cbf\u0ca4\u0cc1!\u0c88 \u0c95\u0cbe\u0cb0\u0ca3\u0c95\u0ccd\u0c95\u0cbe\u0c97\u0cbf \u0cac\u0cc6\u0cb2\u0ccd\u0c9c\u0cbf\u0caf\u0c82\u0ca8\u0ccd\u0ca8\u0cc1 \u0c86\u0c95\u0ccd\u0cb0\u0cae\u0ca3\u0c95\u0cbe\u0cb0\u0cbf \u0ca4\u0c82\u0ca1 \u0c8e\u0c82\u0ca6\u0cc1 \u0caa\u0cb0\u0cbf\u0c97\u0ca3\u0cbf\u0cb8\u0cc1\u0cb5\u0cc1\u0ca6\u0cc1 \u0ca4\u0caa\u0ccd\u0caa\u0cbe\u0c97\u0cc1\u0ca4\u0ccd\u0ca4\u0ca6\u0cc6. \u0c86\u0ca6\u0cb0\u0cc6 \u0ca6\u0cbe\u0c96\u0cb2\u0cc6\u0c97\u0cc6 \u0c85\u0c82\u0c95\u0cbf\u0c85\u0c82\u0cb6\u0c97\u0cb3\u0cc7 \u0cae\u0cbe\u0ca8\u0ca6\u0c82\u0ca1\u0cb5\u0cb2\u0ccd\u0cb2\u0cb5\u0cc7?!", "\u0cab\u0cbf\u0cab\u0cbe \u0cb0\u0ccd\u200d\u0caf\u0cbe\u0c82\u0c95\u0cbf\u0c82\u0c97\u0ccd\u200c: \u0c9c\u0cb0\u0ccd\u0cae\u0ca8\u0cbf\u0caf\u0cc7 \u0c85\u0c97\u0ccd\u0cb0\u0cb9\u0cbe\u0cb2\u0cbf \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0c9c\u0cb0\u0ccd\u0cae\u0ca8\u0cbf \u0cb5\u0cbf\u0cb6\u0ccd\u0cb5\u0ca6 \u0ca8\u0c82\u0cac\u0cb0\u0ccd\u200c \u0cb5\u0ca8\u0ccd\u200c \u0ca4\u0c82\u0ca1\u0cb5\u0cc6\u0c82\u0cac \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6\u0caf\u0cca\u0c82\u0ca6\u0cbf\u0c97\u0cc6 \u0cab\u0cbf\u0cab\u0cbe \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0c97\u0cc6 \u0c85\u0ca3\u0cbf\u0caf\u0cbe\u0c97\u0cb2\u0cbf\u0ca6\u0cc6. \u0ca8\u0cc2\u0ca4\u0ca8 \u0cb0\u0ccd\u200d\u0caf\u0cbe\u0c82\u0c95\u0cbf\u0c82\u0c97\u0ccd\u200c \u0caf\u0cbe\u0ca6\u0cbf\u0caf\u0cb2\u0ccd\u0cb2\u0cbf \u0cac\u0ccd\u0cb0\u0c9d\u0cbf\u0cb2\u0ccd\u200c \u0ca6\u0ccd\u0cb5\u0cbf\u0ca4\u0cc0\u0caf \u0cb9\u0cbe\u0c97\u0cc2 \u0cac\u0cc6\u0cb2\u0ccd\u0c9c\u0cbf\u0caf\u0c82 \u0ca4\u0cc3\u0ca4\u0cc0\u0caf \u0cb8\u0ccd\u0ca5\u0cbe\u0ca8 \u0c95\u0cbe\u0caf\u0ccd\u0ca6\u0cc1\u0c95\u0cc6\u0cc2\u0c82\u0ca1\u0cbf\u0ca6\u0cc6.", "\u0c9f\u0cbe\u0caa\u0ccd\u200c-10 \u0cb0\u0ccd\u200d\u0caf\u0cbe\u0c82\u0c95\u0cbf\u0c82\u0c97\u0ccd\u200c\u0ca8\u0cb2\u0ccd\u0cb2\u0cbf 2 \u0cac\u0ca6\u0cb2\u0cbe\u0cb5\u0ca3\u0cc6\u0c97\u0cb3\u0cc1 \u0cb8\u0c82\u0cad\u0cb5\u0cbf\u0cb8\u0cbf\u0cb5\u0cc6. 8\u0ca8\u0cc7 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0ca6\u0ccd\u0ca6 \u0cb8\u0ccd\u0caa\u0cc7\u0ca8\u0ccd\u200c 2 \u0cb8\u0ccd\u0ca5\u0cbe\u0ca8 \u0c95\u0cc6\u0cb3\u0c97\u0cbf\u0cb3\u0cbf\u0ca6\u0cc1 \u0cb9\u0ca4\u0ccd\u0ca4\u0c95\u0ccd\u0c95\u0cc6 \u0ca4\u0cb2\u0cc1\u0caa\u0cbf\u0ca6\u0cb0\u0cc6, \u0cb9\u0ca4\u0ccd\u0ca4\u0cb0\u0cb2\u0ccd\u0cb2\u0cbf\u0ca6\u0ccd\u0ca6 \u0caa\u0ccb\u0cb2\u0c82\u0ca1\u0ccd\u200c \u0c8e\u0c82\u0c9f\u0c95\u0ccd\u0c95\u0cc7\u0cb0\u0cbf\u0ca6\u0cc6.\u00a0\u0ca6\u0cc1\u0cb0\u0c82\u0ca4\u0cb5\u0cc6\u0c82\u0ca6\u0cb0\u0cc6 \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0c86\u0ca4\u0cbf\u0ca5\u0ccd\u0caf \u0cb5\u0cb9\u0cbf\u0cb8\u0cbf\u0cb0\u0cc1\u0cb5 \u0cb0\u0cb6\u0ccd\u0caf\u0ca6\u0ccd\u0ca6\u0cc1. \u0c85\u0ca6\u0cc1 66\u0cb0\u0cbf\u0c82\u0ca6 70\u0ca8\u0cc7 \u0cb8\u0ccd\u0ca5\u0cbe\u0ca8\u0c95\u0ccd\u0c95\u0cc6 \u0c95\u0cc1\u0cb8\u0cbf\u0ca6\u0cbf\u0ca6\u0cc6. \u0c87\u0ca6\u0cc1 \u0cab\u0cbf\u0cab\u0cbe \u0c87\u0ca4\u0cbf\u0cb9\u0cbe\u0cb8\u0ca6\u0cb2\u0ccd\u0cb2\u0cc7 \u0cb0\u0cb6\u0ccd\u0caf\u0ca6 \u0c95\u0cb3\u0caa\u0cc6 \u0cb0\u0ccd\u200d\u0caf\u0cbe\u0c82\u0c95\u0cbf\u0c82\u0c97\u0ccd\u200c!", "\u0c9f\u0cbe\u0caa\u0ccd\u200c-10 \u0ca4\u0c82\u0ca1\u0c97\u0cb3\u0cc11. \u0c9c\u0cb0\u0ccd\u0cae\u0ca8\u0cbf, 2. \u0cac\u0ccd\u0cb0\u0c9d\u0cbf\u0cb2\u0ccd\u200c, 3. \u0cac\u0cc6\u0cb2\u0ccd\u0c9c\u0cbf\u0caf\u0c82, 4. \u0caa\u0ccb\u0cb0\u0ccd\u0c9a\u0cc1 \u0c97\u0cb2\u0ccd\u200c, 5. \u0c86\u0cb0\u0ccd\u0c9c\u0cc6\u0c82\u0c9f\u0cc0\u0ca8\u0cbe, 6. \u0cb8\u0ccd\u0cb5\u0cbf\u0c9f\u0ccd\u0cb8\u00ec\u0cb2\u0ccd\u0caf\u0cbe\u0c82\u0ca1\u0ccd\u200c,\u00a07. \u0cab\u0ccd\u0cb0\u0cbe\u0ca8\u0ccd\u0cb8\u0ccd\u200c, 8. \u0caa\u0ccb\u0cb2\u0c82\u0ca1\u0ccd\u200c, 9. \u0c9a\u0cbf\u0cb2\u0cbf, 10. \u0cb8\u0ccd\u0caa\u0cc7\u0ca8\u0ccd\u200c.", "\u0caa\u0cc6\u0ca8\u0cbe\u0cb2\u0ccd\u0c9f\u0cbf \u00a0\u0c95\u0cbe\u0cb0\u0ccd\u0ca8\u0cb0\u0ccd\u200c\u0c9f\u0cbf\u0c95\u0cc6\u0c9f\u0ccd\u200c, \u0c9f\u0cbf\u0c95\u0cc6\u0c9f\u0ccd\u200c...\u0c88 \u0cac\u0cbe\u0cb0\u0cbf\u0caf \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c\u0ca8\u0cb2\u0ccd\u0cb2\u0cbf \u0cb5\u0cc0\u0c95\u0ccd\u0cb7\u0c95\u0cb0 \u0cb8\u0c82\u0c96\u0ccd\u0caf\u0cc6 \u0cb9\u0cca\u0cb8 \u0c8e\u0ca4\u0ccd\u0ca4\u0cb0\u0cb5\u0ca8\u0ccd\u0ca8\u0cc1 \u0ca4\u0cb2\u0cc1\u0caa\u0cb2\u0cbf\u0ca6\u0cc6\u0caf\u0cc7? \u0c9f\u0cbf\u0c95\u0cc6\u0c9f\u0ccd\u200c\u0c97\u0cb3\u0cbf\u0c97\u0cc6 \u0cac\u0cc7\u0ca1\u0cbf\u0c95\u0cc6\u0caf\u0ca8\u0ccd\u0ca8\u0cc1 \u0c97\u0cae\u0ca8\u0cbf\u0cb8\u0cc1\u0cb5\u0cbe\u0c97 \u0c87\u0c82\u0ca5\u0ca6\u0cc6\u0cc2\u0c82\u0ca6\u0cc1 \u0cb8\u0cbe\u0ca7\u0ccd\u0caf\u0ca4\u0cc6 \u0ca8\u0cbf\u0c9a\u0ccd\u0c9a\u0cb3\u0cb5\u0cbe\u0c97\u0cc1\u0ca4\u0ccd\u0ca4\u0ca6\u0cc6.\u00a0\u0c95\u0cb3\u0cc6\u0ca6 \u0c85\u0c95\u0ccd\u0c9f\u0ccb\u0cac\u0cb0\u0ccd\u200c\u0ca8\u0cb2\u0ccd\u0cb2\u0cbf \u0cae\u0cca\u0ca6\u0cb2 \u0cb9\u0c82\u0ca4\u0ca6 \u0c9f\u0cbf\u0c95\u0cc6\u0c9f\u0ccd\u200c \u0cae\u0cbe\u0cb0\u0cbe\u0c9f\u0ca6 \u0c85\u0cb5\u0ca7\u0cbf\u0caf\u0cb2\u0ccd\u0cb2\u0cbf \u0cab\u0cbf\u0cab\u0cbe 1.5 \u0cae\u0cbf\u0cb2\u0cbf\u0caf\u0ca8\u0ccd\u200c \u0c9f\u0cbf\u0c95\u0cc6\u0c9f\u0ccd\u200c\u0c97\u0cb3\u0cbf\u0c97\u0cc6 \u0cac\u0cc7\u0ca1\u0cbf\u0c95\u0cc6 \u0c87\u0cb0\u0cbf\u0cb8\u0cbf\u0ca4\u0ccd\u0ca4\u0cc1. \u0c86\u0ca6\u0cb0\u0cc0\u0c97 \u0cb5\u0cbf\u0cb6\u0ccd\u0cb5\u0ca6\u0cc6\u0cb2\u0ccd\u0cb2\u0cc6\u0ca1\u0cc6\u0caf \u0cab\u200c\u0cc1\u0c9f\u0ccd\u200c\u0cac\u0cbe\u0cb2\u0ccd\u200c \u0caa\u0ccd\u0cb0\u0cbf\u0caf\u0cb0\u0cc1 \u0cb0\u0cb6\u0ccd\u0caf\u0c95\u0ccd\u0c95\u0cc6 \u0ca4\u0cc6\u0cb0\u0cb3\u0cc1\u0cb5 \u0c89\u0cae\u0cc7\u0ca6\u0cbf\u0ca8\u0cb2\u0ccd\u0cb2\u0cbf\u0ca6\u0ccd\u0ca6\u0cc1, \u0c9f\u0cbf\u0c95\u0cc6\u0c9f\u0ccd\u200c \u0cac\u0cc7\u0ca1\u0cbf\u0c95\u0cc6 2.5 \u0cae\u0cbf\u0cb2\u0cbf\u0caf\u0ca8\u0ccd\u200c\u0c97\u0cc6 \u0c8f\u0cb0\u0cac\u0cb9\u0cc1\u0ca6\u0cc6\u0c82\u0ca6\u0cc1 \u0cb2\u0cc6\u0c95\u0ccd\u0c95 \u0cb9\u0cbe\u0c95\u0cb2\u0cbe\u0c97\u0cbf\u0ca6\u0cc6. \u0c86\u0c97 \u0c87\u0ca6\u0cc1 \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0c87\u0ca4\u0cbf\u0cb9\u0cbe\u0cb8\u0ca6\u0cb2\u0ccd\u0cb2\u0cc7 \u0ca8\u0cc2\u0ca4\u0ca8 \u0ca6\u0cbe\u0c96\u0cb2\u0cc6\u0caf\u0cbe\u0c97\u0cb2\u0cbf\u0ca6\u0cc6.\u00a0\u0c88\u0cb5\u0cb0\u0cc6\u0c97\u0cc6 \u0c85\u0ca4\u0ccd\u0caf\u0ca7\u0cbf\u0c95 \u0cb8\u0c82\u0c96\u0ccd\u0caf\u0cc6\u0caf \u0cb5\u0cc0\u0c95\u0ccd\u0cb7\u0c95\u0cb0\u0ca8\u0ccd\u0ca8\u0cc1 \u0cb8\u0cc6\u0cb3\u0cc6\u0ca6 \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0caf\u0cc6\u0c82\u0cac \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6 1994\u0cb0 \u0c85\u0cae\u0cc6\u0cb0\u0cbf\u0c95 \u0c95\u0cc2\u0c9f\u0c95\u0ccd\u0c95\u0cc6 \u0cb8\u0cb2\u0ccd\u0cb2\u0cc1\u0ca4\u0ccd\u0ca4\u0ca6\u0cc6. \u0c87\u0cb2\u0ccd\u0cb2\u0cbf \u0ca8\u0ca1\u0cc6\u0ca6 52 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0c92\u0c9f\u0ccd\u0c9f\u0cc1 35,87,538 \u0cb5\u0cc0\u0c95\u0ccd\u0cb7\u0c95\u0cb0\u0cc1 \u0cb8\u0ccd\u0c9f\u0cc7\u0ca1\u0cbf\u0caf\u0c82\u0ca8\u0cb2\u0ccd\u0cb2\u0cbf\u0ca6\u0ccd\u0ca6\u0cc1 \u0ca8\u0ccb\u0ca1\u0cbf\u0ca6\u0ccd\u0ca6\u0cb0\u0cc1. \u0c85\u0c82\u0ca6\u0cb0\u0cc6, \u0cb8\u0cb0\u0cbe\u0cb8\u0cb0\u0cbf \u0cb2\u0cc6\u0c95\u0ccd\u0c95\u0cbe\u0c9a\u0cbe\u0cb0\u0ca6\u0cb2\u0ccd\u0cb2\u0cbf \u0caa\u0ccd\u0cb0\u0ca4\u0cc0 \u0caa\u0c82\u0ca6\u0ccd\u0caf\u0c95\u0ccd\u0c95\u0cc6 68,991 \u0cb5\u0cc0\u0c95\u0ccd\u0cb7\u0c95\u0cb0\u0cc1.\u00a0\u0c87\u0c9f\u0cc6\u0cb2\u0cbf\u0caf\u0cb2\u0ccd\u0cb2\u0cbf \u0ca8\u0ca1\u0cc6\u0ca6 2\u0ca8\u0cc7 \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0caf\u0ca6\u0ccd\u0ca6\u0cc1 \u0c87\u0ca8\u0ccd\u0ca8\u0cca\u0c82\u0ca6\u0cc1 \u0cb0\u0cc0\u0ca4\u0cbf\u0caf \u0ca6\u0cbe\u0c96\u0cb2\u0cc6. \u0c87\u0ca6\u0cc1 \u0c85\u0ca4\u0ccd\u0caf\u0c82\u0ca4 \u0c95\u0ca1\u0cbf\u0cae\u0cc6 \u0cb5\u0cc0\u0c95\u0ccd\u0cb7\u0c95\u0cb0\u0ca8\u0ccd\u0ca8\u0cc1 \u0c95\u0c82\u0ca1 \u0c9f\u0cc2\u0cb0\u0ccd\u0ca8\u0cbf. \u0c87\u0ca6\u0c95\u0ccd\u0c95\u0cc6 \u0cb8\u0cbe\u0c95\u0ccd\u0cb7\u0cbf\u0caf\u0cbe\u0ca6\u0cb5\u0cb0\u0cc1 3,63,000 \u0cae\u0c82\u0ca6\u0cbf. \u0caa\u0ccd\u0cb0\u0ca4\u0cc0 \u0caa\u0c82\u0ca6\u0ccd\u0caf\u0c95\u0ccd\u0c95\u0cc6 21,353 \u0cb5\u0cc0\u0c95\u0ccd\u0cb7\u0c95\u0cb0\u0cc1. \u0c85\u0c82\u0ca6\u0cc1 \u0ca4\u0c82\u0ca1 \u0cb9\u0cbe\u0c97\u0cc2 \u0caa\u0c82\u0ca6\u0ccd\u0caf\u0c97\u0cb3 \u0cb8\u0c82\u0c96\u0ccd\u0caf\u0cc6\u0caf\u0cc2 \u0c95\u0ca1\u0cbf\u0cae\u0cc6 \u0c87\u0ca4\u0ccd\u0ca4\u0cc1 \u0c8e\u0c82\u0cac\u0cc1\u0ca6\u0ca8\u0ccd\u0ca8\u0cc1 \u0c97\u0cae\u0ca8\u0cbf\u0cb8\u0cac\u0cc7\u0c95\u0cc1. 13 \u0ca4\u0c82\u0ca1\u0c97\u0cb3 \u0ca8\u0ca1\u0cc1\u0cb5\u0cc6 17 \u0caa\u0c82\u0ca6\u0ccd\u0caf\u0c97\u0cb3\u0cb7\u0ccd\u0c9f\u0cc7 \u0ca8\u0ca1\u0cc6\u0ca6\u0cbf\u0ca6\u0ccd\u0ca6\u0cb5\u0cc1.\u00a084 \u0cb5\u0cb0\u0ccd\u0cb7\u0c97\u0cb3 \u0c9a\u0cb0\u0cbf\u0ca4\u0ccd\u0cb0\u0cc6\u0caf, 20 \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0c95\u0cc2\u0c9f\u0c97\u0cb3, 836 \u0caa\u0c82\u0ca6\u0ccd\u0caf\u0c97\u0cb3\u0cbf\u0c97\u0cc6 \u0cb8\u0cbe\u0c95\u0ccd\u0cb7\u0cbf\u0caf\u0cbe\u0ca6 \u0c92\u0c9f\u0ccd\u0c9f\u0cc1 \u0cb5\u0cc0\u0c95\u0ccd\u0cb7\u0c95\u0cb0 \u0cb8\u0c82\u0c96\u0ccd\u0caf\u0cc6 3,75,00,713. \u0c85\u0c82\u0ca6\u0cb0\u0cc6 \u0caa\u0ccd\u0cb0\u0ca4\u0cc0 \u0caa\u0c82\u0ca6\u0ccd\u0caf\u0c95\u0ccd\u0c95\u0cc6 \u0cb8\u0cb0\u0cbe\u0cb8\u0cb0\u0cbf 44,857 \u0cb5\u0cc0\u0c95\u0ccd\u0cb7\u0c95\u0cb0\u0cc1.", "\u0cb5\u0cbf\u0cb6\u0ccd\u0cb5\u0c95\u0caa\u0ccd\u200c\u0ca8 32 \u0ca4\u0c82\u0ca1\u0c97\u0cb3\u00a0\u0caa\u0cc8\u0c95\u0cbf, \u0cb8\u0cae\u0cc0\u0c95\u0ccd\u0cb7\u0cc6\u0caf \u0c85\u0cb5\u0ca7\u0cbf\u0caf\u0cb2\u0ccd\u0cb2\u0cbf \u0c85\u0ca4\u0cc0 \u0c95\u0ca1\u0cbf\u0cae\u0cc6 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0c86\u0ca1\u0cbf\u0cb0\u0cc1\u0cb5 \u0ca4\u0c82\u0ca1 \u0ca8\u0cc8\u0c9c\u0cc0\u0cb0\u0cbf\u0caf\u0cbe (29). \u0cae\u0cc6\u0c95\u0ccd\u0cb8\u0cbf\u0c95\u0cc6\u0cc2 \u0c85\u0ca4\u0ccd\u0caf\u0ca7\u0cbf\u0c95 \u00a067 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0c86\u0ca1\u0cbf\u0ca6\u0cc6.\u00a0"], "title": "\u0c86\u0c95\u0ccd\u0cb0\u0cae\u0ca3\u0c95\u0ccd\u0c95\u0cc6 \u0cac\u0cc6\u0cb2\u0ccd\u0c9c\u0cbf\u0caf\u0c82 \u0cb0\u0c95\u0ccd\u0cb7\u0ca3\u0cc6\u0c97\u0cc6 \u0cae\u0cca\u0cb0\u0cca\u0c95\u0ccd\u0c95\u0cca"},
{"url": "https://www.udayavani.com/kannada/news/sports-news/298750/french-open-2018-madison-keys-reaches-quarter-finals-at-roland-garros", "content": ["\u0caa\u0ccd\u0caf\u0cbe\u0cb0\u0cbf\u0cb8\u0ccd\u200c: \u0c85\u0cae\u0cc6\u0cb0\u0cbf\u0c95\u0ca6 \u0cae\u0ccd\u0caf\u0cbe\u0ca1\u0cbf\u0cb8\u0ca8\u0ccd\u200c \u0c95\u0cc7\u0caf\u0ccd\u0cb8 \u0caa\u0ccd\u0cb0\u0cb8\u0c95\u0ccd\u0ca4 \u0cab\u0ccd\u0cb0\u0cc6\u0c82\u0c9a\u0ccd\u200c \u0c93\u0caa\u0ca8\u0ccd\u200c \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0caf\u0cb2\u0ccd\u0cb2\u0cbf \u0c95\u0ccd\u0cb5\u0cbe\u0cb0\u0ccd\u0c9f\u0cb0\u0ccd\u200c \u0cab\u0cc8\u0ca8\u0cb2\u0ccd\u200c\u0c97\u0cc6 \u0c8f\u0cb0\u0cbf\u0ca6 \u0cae\u0cca\u0ca6\u0cb2 \u0c86\u0c9f\u0c97\u0cbe\u0cb0\u0ccd\u0ca4\u0cbf\u0caf\u0cc6\u0c82\u0cac \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6\u0c97\u0cc6 \u0caa\u0cbe\u0ca4\u0ccd\u0cb0\u0cb0\u0cbe\u0c97\u0cbf\u0ca6\u0ccd\u0ca6\u0cbe\u0cb0\u0cc6. \u0c87\u0ca6\u0cc1 \u0c95\u0cc7\u0caf\u0ccd\u0cb8 \u0c95\u0cbe\u0ca3\u0cc1\u0ca4\u0ccd\u0ca4\u0cbf\u0cb0\u0cc1\u0cb5 \u0cae\u0cca\u0ca6\u0cb2 \u0cab\u0ccd\u0cb0\u0cc6\u0c82\u0c9a\u0ccd\u200c \u0c93\u0caa\u0ca8\u0ccd\u200c \u0c95\u0ccd\u0cb5\u0cbe\u0cb0\u0ccd\u0c9f\u0cb0\u0ccd\u200c \u0cab\u0cc8\u0ca8\u0cb2\u0ccd\u200c \u0c95\u0cc2\u0ca1 \u0cb9\u0ccc\u0ca6\u0cc1.", "\u0c86\u0cb0\u0c82\u0cad\u0ca6\u0cbf\u0c82\u0ca6\u0cb2\u0cc7 \u0cae\u0cc7\u0cb2\u0cc1\u0c97\u0cc8\u0cb0\u0cb5\u0cbf\u0cb5\u0cbe\u0cb0 \u0ca8\u0ca1\u0cc6\u0ca6 4\u0ca8\u0cc7 \u0cb8\u0cc1\u0ca4\u0ccd\u0ca4\u0cbf\u0ca8 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf 13\u0ca8\u0cc7 \u0cb6\u0ccd\u0cb0\u0cc7\u0caf\u0cbe\u0c82\u0c95\u0ca6 \u0cae\u0ccd\u0caf\u0cbe\u0ca1\u0cbf\u0cb8\u0ca8\u0ccd\u200c \u0c95\u0cc7\u0caf\u0ccd\u0cb8 6-1, 6-4 \u0c85\u0c82\u0ca4\u0cb0\u0ca6\u0cbf\u0c82\u0ca6 \u0cb0\u0cca\u0cae\u0cc7\u0ca8\u0cbf\u0caf\u0cbe\u0ca6 \u0cae\u0cbf\u0cb9\u0cc6\u0cb2 \u0cac\u0cc1\u0c9d\u0cb0\u0ccd\u0ca8\u0cc6\u0cb8\u0ccd\u0c95\u0cbe \u0c85\u0cb5\u0cb0\u0ca8\u0ccd\u0ca8\u0cc1 \u0cb9\u0cbf\u0cae\u0ccd\u0cae\u0cc6\u0c9f\u0ccd\u0c9f\u0cbf\u0cb8\u0cbf\u0ca6\u0cb0\u0cc1. \"\u0cac\u0cbf\u0c97\u0ccd\u200c \u0cb8\u0cb0\u0ccd\u0cb5\u0cb0\u0ccd\u200c'\u0c97\u0cc6 \u0cb9\u0cc6\u0cb8\u0cb0\u0cc1\u0cb5\u0cbe\u0cb8\u0cbf\u0caf\u0cbe\u0ca6 \u0c95\u0cc7\u0caf\u0ccd\u0cb8 \u0cae\u0cca\u0ca6\u0cb2 \u0cb8\u0cc6\u0c9f\u0ccd\u200c\u0ca8\u0cb2\u0ccd\u0cb2\u0cbf \u0c8e\u0ca6\u0cc1\u0cb0\u0cbe\u0cb3\u0cbf\u0caf \u0cae\u0cc7\u0cb2\u0cc1\u0c97\u0cc8\u0c97\u0cc6 \u0caf\u0cbe\u0cb5\u0cc1\u0ca6\u0cc7 \u0c85\u0cb5\u0c95\u0cbe\u0cb6 \u0c92\u0ca6\u0c97\u0cbf\u0cb8\u0cb2\u0cbf\u0cb2\u0ccd\u0cb2. \u0ca6\u0ccd\u0cb5\u0cbf\u0ca4\u0cc0\u0caf \u0cb8\u0cc6\u0c9f\u0ccd\u200c\u0ca8\u0cb2\u0ccd\u0cb2\u0cc2 \u0c87\u0ca6\u0cc7 \u0cb0\u0cc0\u0ca4\u0cbf\u0caf\u0cb2\u0ccd\u0cb2\u0cbf \u0cb0\u0cad\u0cb8\u0ca6 \u0c86\u0c9f\u0cb5\u0cbe\u0ca1\u0cbf 5-1 \u0c85\u0c82\u0ca4\u0cb0\u0ca6 \u0cae\u0cc1\u0ca8\u0ccd\u0ca8\u0ca1\u0cc6\u0caf\u0cca\u0c82\u0ca6\u0cbf\u0c97\u0cc6 \u0ca6\u0cbe\u0caa\u0cc1\u0c97\u0cbe\u0cb2\u0cbf\u0c95\u0ccd\u0c95\u0cbf\u0ca6\u0cb0\u0cc1. \u0c86\u0ca6\u0cb0\u0cc6 \u0c88 \u0cb9\u0c82\u0ca4\u0ca6\u0cb2\u0ccd\u0cb2\u0cbf \u0cb0\u0cca\u0cae\u0cc7\u0ca8\u0cbf\u0caf\u0ca8\u0ccd\u200c \u0c86\u0c9f\u0c97\u0cbe\u0cb0\u0ccd\u0ca4\u0cbf \u0ca4\u0cbf\u0cb0\u0cc1\u0c97\u0cbf \u0cac\u0cbf\u0ca6\u0ccd\u0ca6\u0cb0\u0cc1. \u0cb8\u0ca4\u0ca4 3 \u0c85\u0c82\u0c95\u0c97\u0cb3\u0ca8\u0ccd\u0ca8\u0cc1 \u0cb8\u0c82\u0caa\u0cbe\u0ca6\u0cbf \u0cb8\u0cbf\u0ca6\u0cb0\u0cc1. \u0c86\u0ca6\u0cb0\u0cc6 \u0c95\u0cc7\u0caf\u0ccd\u0cb8 \u0caa\u0cb0\u0cbe\u0c95\u0ccd\u0cb0\u0cae\u0ca6 \u0cae\u0cc1\u0c82\u0ca6\u0cc6 \u0cac\u0cc1\u0c9d\u0cb0\u0ccd\u0ca8\u0cc6\u0cb8\u0ccd\u0c95\u0cbe \u0c86\u0c9f \u0cb8\u0cbe\u0c97\u0cb2\u0cbf\u0cb2\u0ccd\u0cb2.", "\u0c9c\u0ccd\u0cb5\u0cc6\u0cb0\u0cc7\u0cb5\u0ccd\u200c-\u0ca5\u0cc0\u0cae\u0ccd\u200c \u00a0\u0c95\u0ccd\u0cb5\u0cbe\u0cb0\u0ccd\u0c9f\u0cb0\u0ccd\u200c \u0cab\u0cc8\u0ca8\u0cb2\u0ccd\u200c \u0c95\u0cbe\u0cb3\u0c97\u0ca8\u0cbf\u0cb6\u0cbf\u0c95\u0cc6\u0cc2\u0cb0\u0cbf, \u0c95\u0cb0\u0ca8\u0ccd\u200c \u0c95\u0cb6\u0ca8\u0ccb\u0cb5\u0ccd\u200c \u0caa\u0cb0\u0cbe\u0cad\u0cb5\u0cb0\u0cb5\u0cbf\u0cb5\u0cbe\u0cb0\u0ca6 \u0caa\u0cc1\u0cb0\u0cc1\u0cb7\u0cb0 \u0cb8\u0cbf\u0c82\u0c97\u0cb2\u0ccd\u0cb8\u0ccd\u200c \u0cb8\u0ccd\u0caa\u0cb0\u0ccd\u0ca7\u0cc6\u0caf 4\u0ca8\u0cc7 \u0cb8\u0cc1\u0ca4\u0ccd\u0ca4\u0cbf\u0ca8 \u0cb8\u0cc6\u0ca3\u0cb8\u0cbe\u0c9f\u0ca6\u0cb2\u0ccd\u0cb2\u0cbf \u0c97\u0cc6\u0ca6\u0ccd\u0ca6\u0cc1 \u0cac\u0c82\u0ca6 \u0ca6\u0ccd\u0cb5\u0cbf\u0ca4\u0cc0\u0caf \u0cb6\u0ccd\u0cb0\u0cc7\u0caf\u0cbe\u0c82\u0c95\u0ca6 \u0c85\u0cb2\u0cc6\u0c95\u0ccd\u0cb8\u0cbe\u0c82\u0ca1\u0cb0\u0ccd\u200c \u0c9c\u0ccd\u0cb5\u0cc6\u0cb0\u0cc7\u0cb5\u0ccd\u200c \u0cae\u0ca4\u0ccd\u0ca4\u0cc1 \u0ca1\u0cc6\u0cc2\u0cae\u0cbf\u0ca8\u0cbf\u0c95\u0ccd\u200c \u0ca5\u0cc0\u0cae\u0ccd\u200c \u0c95\u0ccd\u0cb5\u0cbe\u0cb0\u0ccd\u0c9f\u0cb0\u0ccd\u200c \u0cab\u0cc8\u0ca8\u0cb2\u0ccd\u200c \u0c95\u0cbe\u0ca6\u0cbe\u0c9f\u0c95\u0ccd\u0c95\u0cc6 \u0cb8\u0c9c\u0ccd\u0c9c\u0cbe\u0c97\u0cbf\u0ca6\u0ccd\u0ca6\u0cbe\u0cb0\u0cc6. \u0c87\u0cb5\u0cb0\u0cbf\u0cac\u0ccd\u0cac\u0cb0 \u0c8f\u0c9f\u0cbf\u0c97\u0cc6 \u0ca4\u0ca4\u0ccd\u0ca4\u0cb0\u0cbf\u0cb8\u0cbf \u0c95\u0cc2\u0c9f\u0ca6\u0cbf\u0c82\u0ca6 \u0cb9\u0cca\u0cb0\u0cac\u0cbf\u0ca6\u0ccd\u0ca6\u0cb5\u0cb0\u0cc6\u0c82\u0ca6\u0cb0\u0cc6 \u0cb0\u0cb6\u0ccd\u0caf\u0ca6 \u0c95\u0cb0\u0cc6\u0ca8\u0ccd\u200c \u0c95\u0cb6\u0ca8\u0ccb\u0cb5\u0ccd\u200c \u0cae\u0ca4\u0ccd\u0ca4\u0cc1 \u0c9c\u0caa\u0cbe\u0ca8\u0cbf\u0ca8 \u0c95\u0cc0 \u0ca8\u0cbf\u0cb6\u0cbf\u0c95\u0cc6\u0cc2\u0cb0\u0cbf. \u0c87\u0cb5\u0cb0\u0cb2\u0ccd\u0cb2\u0cbf \u0c9c\u0ccd\u0cb5\u0cc6\u0cb0\u0cc7\u0cb5\u0ccd\u200c \u0cb0\u0cb6\u0ccd\u0caf\u0ca8\u0ccd\u200c \u0c86\u0c9f\u0c97\u0cbe\u0cb0\u0ca8 \u0cb5\u0cbf\u0cb0\u0cc1\u0ca6\u0ccd\u0ca7 5 \u0cb8\u0cc6\u0c9f\u0ccd\u200c\u0c97\u0cb3 \u0cb8\u0cc1\u0ca6\u0cc0\u0cb0\u0ccd\u0c98\u200c \u0cb9\u0ccb\u0cb0\u0cbe\u0c9f \u0ca8\u0ca1\u0cc6\u0cb8\u0cac\u0cc7\u0c95\u0cbe\u0caf\u0cbf\u0ca4\u0cc1. \u0c85\u0c82\u0ca4\u0cbf\u0cae\u0cb5\u0cbe\u0c97\u0cbf 4-6, 7-6 (7-4), 2-6, 6-3, 6-3 \u0c85\u0c82\u0ca4\u0cb0\u0ca6\u0cbf\u0c82\u0ca6 \u0c97\u0cc6\u0ca6\u0ccd\u0ca6\u0cc1 \u0ca8\u0cbf\u0c9f\u0ccd\u0c9f\u0cc1\u0cb8\u0cbf\u0cb0\u0cc6\u0cb3\u0cc6\u0ca6\u0cb0\u0cc1. \u0cac\u0cbf\u0cb8\u0cbf \u0cb0\u0c95\u0ccd\u0ca4\u0ca6 \u0c88 \u0caf\u0cc1\u0cb5\u0c95\u0cb0\u0cbf\u0cac\u0ccd\u0cac\u0cb0 \u0c88 \u0cae\u0ccd\u0caf\u0cbe\u0cb0\u0ca5\u0cbe\u0ca8\u0ccd\u200c \u0c86\u0c9f \u0c9f\u0cc6\u0ca8\u0cbf\u0cb8\u0ccd\u200c \u0caa\u0ccd\u0cb0\u0cbf\u0caf\u0cb0\u0cbf\u0c97\u0cc6 \u0ca7\u0cbe\u0cb0\u0cbe\u0cb3 \u0cb0\u0c82\u0c9c\u0ca8\u0cc6 \u0c92\u0ca6\u0c97\u0cbf\u0cb8\u0cbf\u0ca4\u0cc1.\u00a0", "\u0c85\u0ca8\u0c82\u0ca4\u0cb0\u0ca6 \u0caa\u0ccd\u0cb0\u0cbf-\u0c95\u0ccd\u0cb5\u0cbe\u0cb0\u0ccd\u0c9f\u0cb0\u0ccd\u200c \u0cab\u0cc8\u0ca8\u0cb2\u0ccd\u200c \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0c86\u0cb8\u0ccd\u0c9f\u0ccd\u0cb0\u0cbf\u0caf\u0cbe\u0ca6 \u0ca1\u0cc6\u0cc2\u0cae\u0cbf\u0ca8\u0cbf\u0c95\u0ccd\u200c \u0ca5\u0cc0\u0cae\u0ccd\u200c \u0c9c\u0caa\u0cbe\u0ca8\u0cbf\u0ca8 19\u0ca8\u0cc7 \u0cb6\u0ccd\u0cb0\u0cc7\u0caf\u0cbe\u0c82\u0c95\u0cbf\u0ca4 \u0c86\u0c9f\u0c97\u0cbe\u0cb0 \u0c95\u0cc0 \u0ca8\u0cbf\u0cb6\u0cbf\u0c95\u0cc6\u0cc2\u0cb0\u0cbf \u0c85\u0cb5\u0cb0\u0ca8\u0ccd\u0ca8\u0cc1 6-2, 6-0, 5-7, 6-4 \u0c85\u0c82\u0ca4\u0cb0\u0ca6\u0cbf\u0c82\u0ca6 \u0caa\u0cb0\u0cbe\u0cad\u0cb5\u0c97\u0cc6\u0cc2\u0cb3\u0cbf\u0cb8\u0cbf\u0ca6\u0cb0\u0cc1. \u0ca5\u0cc0\u0cae\u0ccd\u200c 2016 \u0cb9\u0cbe\u0c97\u0cc2 2017\u0cb0 \u0caa\u0ccd\u0caf\u0cbe\u0cb0\u0cbf\u0cb8\u0ccd\u200c \u0c95\u0cbe\u0cb3\u0c97\u0ca6\u0cb2\u0ccd\u0cb2\u0cbf \u0cb8\u0cc6\u0cae\u0cbf\u0cab\u0cc8\u0ca8\u0cb2\u0ccd\u200c \u0ca4\u0ca8\u0c95 \u0cb8\u0cbe\u0c97\u0cbf\u0ca6\u0ccd\u0ca6\u0cb0\u0cc1.\u00a0\u00a0\"\u0cae\u0cca\u0ca6\u0cb2\u0cc6\u0cb0\u0ca1\u0cc1 \u0cb8\u0cc6\u0c9f\u0ccd\u200c\u0c97\u0cb3\u0cc1 \u0c85\u0ca6\u0ccd\u0cad\u0cc1\u0ca4\u0cb5\u0cbe\u0c97\u0cbf\u0ca6\u0ccd\u0ca6\u0cb5\u0cc1. \u0c85\u0ca8\u0c82\u0ca4\u0cb0 \u0ca8\u0cbf\u0cb6\u0cbf\u0c95\u0cc6\u0cc2\u0cb0\u0cbf \u0cae\u0cc7\u0cb2\u0cc7\u0cb0\u0ca4\u0cc6\u0cc2\u0ca1\u0c97\u0cbf\u0ca6\u0cb0\u0cc1. \u0c87\u0cb2\u0ccd\u0cb2\u0cbf\u0ca8 \u0cb5\u0cbe\u0ca4\u0cbe\u0cb5\u0cb0\u0ca3\u0cb5\u0ca8\u0ccd\u0ca8\u0cc1 \u0ca8\u0cbe\u0ca8\u0cc1 \u0cac\u0cb9\u0cb3 \u0caa\u0ccd\u0cb0\u0cc0\u0ca4\u0cbf\u0cb8\u0cc1\u0ca4\u0ccd\u0ca4\u0cc7\u0ca8\u0cc6. \u0c87\u0cb2\u0ccd\u0cb2\u0cbf \u0ca8\u0ca1\u0cbe\u0cb2\u0ccd\u200c \u0c85\u0cb5\u0cb0\u0ca8\u0ccd\u0ca8\u0cc1 \u0c8e\u0ca6\u0cc1\u0cb0\u0cbf\u0cb8\u0cc1\u0cb5\u0cc1\u0ca6\u0cc1 \u0ca8\u0ca8\u0ccd\u0ca8 \u0cac\u0caf\u0c95\u0cc6...' \u0c8e\u0c82\u0ca6\u0cbf\u0ca6\u0ccd\u0ca6\u0cbe\u0cb0\u0cc6 \u0ca1\u0cc6\u0cc2\u0cae\u0cbf\u0ca8\u0cbf\u0c95\u0ccd\u200c \u0ca5\u0cc0\u0cae\u0ccd\u200c.", "\u0cb8\u0ccd\u0c9f\u0cc0\u0cab\u200c\u0ca8\u0ccd\u0cb8\u0ccd\u200c, \u0caa\u0cc1\u0c9f\u0cbf\u0ca8\u0ccd\u0cb8\u0cc7\u0cb5\u0cbe \u0c9c\u0caf\u0cb8\u0ccd\u0cb2\u0ccb\u0ca8\u0ccd\u200c\u00a0\u0cb8\u0ccd\u0c9f\u0cc0\u0cab\u200c\u0ca8\u0ccd\u0cb8\u0ccd\u200c \u0cae\u0ca4\u0ccd\u0ca4\u0cc1 \u0caf\u0cc1\u0cb2\u0cbf\u0caf\u0cbe \u0caa\u0cc1\u0c9f\u0cbf\u0ca8\u0ccd\u0cb8\u0cc7\u0cb5\u0cbe \u0cb5\u0ca8\u0cbf\u0ca4\u0cbe \u0cb8\u0cbf\u0c82\u0c97\u0cb2\u0ccd\u0cb8\u0ccd\u200c \u0c95\u0ccd\u0cb5\u0cbe\u0cb0\u0ccd\u0c9f\u0cb0\u0ccd\u200c \u0cab\u0cc8\u0ca8\u0cb2\u0ccd\u200c \u0ca4\u0cb2\u0cc1\u0caa\u0cbf\u0ca6\u0ccd\u0ca6\u0cbe\u0cb0\u0cc6. \u00a0\u0cb8\u0ccd\u0cb2\u0ccb\u0ca8\u0ccd\u200c \u0cb8\u0ccd\u0c9f\u0cc0\u0cab\u200c\u0ca8\u0ccd\u0cb8\u0ccd\u200c 6-2, 6-0 \u0c85\u0c82\u0ca4\u0cb0\u0ca6\u0cbf\u0c82\u0ca6 \u0c85\u0ca8\u0ccd\u0ca8\u0cbe \u0c95\u0cc6\u0cc2\u0c82\u0c9f\u0cb5\u0cc0\u0c9f\u0ccd\u200c \u0c85\u0cb5\u0cb0\u0ca8\u0ccd\u0ca8\u0cc1 \u0cb9\u0cbf\u0cae\u0ccd\u0cae\u0cc6\u0c9f\u0ccd\u0c9f\u0cbf\u0cb8\u0cbf\u0ca6\u0cb0\u0cc6, \u0caa\u0cc1\u0c9f\u0cbf\u0ca8\u0ccd\u0cb8\u0cc7\u0cb5\u0cbe 6-4, 6-3\u0cb0\u0cbf\u0c82\u0ca6 \u0cac\u0cac\u0cc6\u0cc2\u00ec\u0cb0\u0cbe \u0cb8\u0ccd\u0c9f\u0ccd\u0cb0\u0cc8\u0c95\u0ccb\u0cb5\u0cbe \u0c85\u0cb5\u0cb0\u0ca8\u0ccd\u0ca8\u0cc1 \u0cae\u0ca3\u0cbf\u0cb8\u0cbf\u0ca6\u0cb0\u0cc1. \u0caa\u0cc1\u0c9f\u0cbf\u0ca8\u0ccd\u0cb8\u0cc7\u0cb5\u0cbe \u0c85\u0cb5\u0cb0 \u0c95\u0ccd\u0cb5\u0cbe\u0cb0\u0ccd\u0c9f\u0cb0\u0ccd\u200c \u0cab\u0cc8\u0ca8\u0cb2\u0ccd\u200c \u0c8e\u0ca6\u0cc1\u0cb0\u0cbe\u0cb3\u0cbf \u0cae\u0ccd\u0caf\u0cbe\u0ca1\u0cbf\u0cb8\u0ca8\u0ccd\u200c \u0c95\u0cc7\u0caf\u0ccd\u0cb8.", "\u0ca8\u0ca1\u0cbe\u0cb2\u0ccd\u200c\u0c97\u0cc6 \u0c97\u0c82\u0ca1\u0cbe\u0c82\u0ca4\u0cb0 \u0ca4\u0cb0\u0cc1\u0cb5\u0cb0\u0cc7 \u0ca1\u0cc6\u0cb2\u0ccd\u200c \u0caa\u0cca\u0c9f\u0ccd\u0cb0\u0cca?\u0cb8\u0cc6\u0cae\u0cbf\u0caf\u0cb2\u0ccd\u0cb2\u0cbf \u0c8e\u0ca6\u0cc1\u0cb0\u0cbe\u0c97\u0cc1\u0cb5 \u0cb8\u0cbe\u0ca7\u0ccd\u0caf\u0ca4\u0cc6\u0cab\u0ccd\u0cb0\u0cc6\u0c82\u0c9a\u0ccd\u200c \u0c93\u0caa\u0ca8\u0ccd\u200c \u0c9f\u0ccd\u0cb0\u0ccb\u0cab\u0cbf \u0cae\u0cc7\u0cb2\u0cc6 \u0cb0\u0cab\u0cc6\u0cb2\u0ccd\u200c \u0ca8\u0ca1\u0cbe\u0cb2\u0ccd\u200c \u0cb9\u0cc6\u0cb8\u0cb0\u0cc7 \u0cac\u0cb0\u0cc6\u0caf\u0cb2\u0ccd\u0caa\u0c9f\u0ccd\u0c9f\u0cbf\u0ca6\u0cc6 \u0c8e\u0c82\u0cac\u0cc1\u0ca6\u0cc1 \u0cb8\u0ca6\u0ccd\u0caf\u0ca6 \u0c85\u0ca8\u0cbf\u0cb8\u0cbf\u0c95\u0cc6. \u0c86\u0ca6\u0cb0\u0cc6 \u0c88 \u0cb2\u0cc6\u0c95\u0ccd\u0c95\u0cbe\u0c9a\u0cbe\u0cb0\u0cb5\u0ca8\u0ccd\u0ca8\u0cc1 \u0c85\u0ca1\u0cbf\u0cae\u0cc7\u0cb2\u0cc1 \u0cae\u0cbe\u0ca1\u0cac\u0cb2\u0ccd\u0cb2 \u0c9f\u0cc6\u0ca8\u0cbf\u0cb8\u0cbf\u0c97\u0ca8\u0ccb\u0cb0\u0ccd\u0cb5\u0ca8\u0cbf\u0ca6\u0ccd\u0ca6\u0cb0\u0cc6 \u0c85\u0ca6\u0cc1 \u0c86\u0cb0\u0ccd\u0c9c\u0cc6\u0c82\u0c9f\u0cc0\u0ca8\u0cbe\u0ca6 \"\u0caa\u0cb5\u0cb0\u0ccd\u200c \u0cb9\u0ccc\u0cb8\u0ccd\u200c' \u0c96\u0ccd\u0caf\u0cbe\u0ca4\u0cbf\u0caf \u0c9c\u0cc1\u0cb5\u0cbe\u0ca8\u0ccd\u200c \u0cae\u0cbe\u0cb0\u0ccd\u0c9f\u0cbf\u0ca8\u0ccd\u200c \u0ca1\u0cc6\u0cb2\u0ccd\u200c \u0caa\u0cca\u0c9f\u0ccd\u0cb0\u0cca \u0c8e\u0c82\u0cac\u0cc1\u0ca6\u0cc1 \u0c9f\u0cc6\u0ca8\u0cbf\u0cb8\u0ccd\u200c \u0cb5\u0cbf\u0cb6\u0cc7\u0cb7\u0c9c\u0ccd\u0c9e\u0cb0 \u0ca8\u0c82\u0cac\u0cbf\u0c95\u0cc6.", "\u0cb6\u0ca8\u0cbf\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf\u0caf 3\u0ca8\u0cc7 \u0cb8\u0cc1\u0ca4\u0ccd\u0ca4\u0cbf\u0ca8 \u0cae\u0cc1\u0c96\u0cbe\u0cae\u0cc1\u0c96\u0cc0\u0caf\u0cb2\u0ccd\u0cb2\u0cbf \u0c9c\u0cc1\u0cb5\u0cbe\u0ca8\u0ccd\u200c \u0cae\u0cbe\u0cb0\u0ccd\u0c9f\u0cbf\u0ca8\u0ccd\u200c \u0ca1\u0cc6\u0cb2\u0ccd\u200c \u0caa\u0cca\u0c9f\u0ccd\u0cb0\u0cca \u0cb8\u0ccd\u0caa\u0cc7\u0ca8\u0cbf\u0ca8 \u0c86\u0cb2\u0ccd\u0cac\u0cb0\u0ccd\u0c9f\u0ccd\u200c \u0cb0\u0cae\u0ccb\u0cb8\u0ccd\u200c \u0cb5\u0cbf\u0ca8\u0ccb\u0cb2\u0cb8\u0ccd\u200c \u0c85\u0cb5\u0cb0\u0ca8\u0ccd\u0ca8\u0cc1 7-5, 6-4, 6-1 \u0c85\u0c82\u0ca4\u0cb0\u0ca6\u0cbf\u0c82\u0ca6 \u0caa\u0cb0\u0cbe\u0cad\u0cb5\u0c97\u0cc6\u0cc2\u0cb3\u0cbf\u0cb8\u0cbf\u0ca6\u0cb0\u0cc1. \u0ca1\u0cc6\u0cb2\u0ccd\u200c \u0caa\u0cca\u0c9f\u0ccd\u0cb0\u0cca \u0c85\u0cb5\u0cb0 \u0cae\u0cc1\u0c82\u0ca6\u0cbf\u0ca8 \u0cb8\u0cc1\u0ca4\u0ccd\u0ca4\u0cbf\u0ca8 \u0c8e\u0ca6\u0cc1\u0cb0\u0cbe\u0cb3\u0cbf \u0c85\u0cae\u0cc6\u0cb0\u0cbf\u0c95\u0ca6 \u0cac\u0cbf\u0c97\u0ccd\u200c \u0cb8\u0cb0\u0ccd\u0cb5\u0cb0\u0ccd\u200c \u0c96\u0ccd\u0caf\u0cbe\u0ca4\u0cbf\u0caf \u0c9c\u0cbe\u0ca8\u0ccd\u200c \u0c87\u0cb8\u0ccd\u0ca8\u0cb0\u0ccd\u200c. \u0c87\u0ca8\u0ccd\u0ca8\u0cca\u0c82\u0ca6\u0cc1 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0c85\u0cb5\u0cb0\u0cc1\u00a0\u0cab\u0ccd\u0cb0\u0cbe\u0ca8\u0ccd\u0cb8\u0ccd\u200c\u0ca8 \u0caa\u0cbf\u0caf\u0cb0\u0ccd\u200c \u0cb9\u0ccd\u0caf\u0cc2\u0cb8\u0ccd\u200c \u0cb9\u0cb0\u0ccd\u0cac\u0cb0\u0ccd\u0c9f\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0cad\u0cbe\u0cb0\u0cc0 \u0cb9\u0ccb\u0cb0\u0cbe\u0c9f \u0ca8\u0ca1\u0cc6\u0cb8\u0cbf 7-6 (7-1), 6-4, 7-6 (7-4) \u0c85\u0c82\u0ca4\u0cb0\u0ca6\u0cbf\u0c82\u0ca6 \u0c97\u0cc6\u0ca6\u0ccd\u0ca6\u0cc1 \u0cac\u0c82\u0ca6\u0cb0\u0cc1. \u0c87\u0cb8\u0ccd\u0ca8\u0cb0\u0ccd\u200c \u0c85\u0cb5\u0cb0 \u0c88 \u0caa\u0cb0\u0ca6\u0cbe\u0c9f\u0cb5\u0ca8\u0ccd\u0ca8\u0cc1 \u0c95\u0c82\u0ca1\u0cbe\u0c97 \u0ca1\u0cc6\u0cb2\u0ccd\u200c \u0caa\u0cca\u0c9f\u0ccd\u0cb0\u0cca \u0c85\u0cb5\u0cb0\u0cc7 \u0ca8\u0cc6\u0c9a\u0ccd\u0c9a\u0cbf\u0ca8 \u0c86\u0c9f\u0c97\u0cbe\u0cb0\u0ca8\u0cbe\u0c97\u0cbf \u0c97\u0ccb\u0c9a\u0cb0\u0cbf\u0cb8\u0cc1\u0ca4\u0ccd\u0ca4\u0cbe\u0cb0\u0cc6. \u0c88 \u0cb9\u0cb0\u0ccd\u0ca1\u0cb2\u0ccd\u0cb8\u0ccd\u200c \u0ca6\u0cbe\u0c9f\u0cbf \u0cae\u0cc1\u0c82\u0ca6\u0cc1\u0cb5\u0cb0\u0cbf\u0ca6\u0cb0\u0cc6 \u0ca1\u0cc6\u0cb2\u0ccd\u200c \u0caa\u0cca\u0c9f\u0ccd\u0cb0\u0cca \u0c85\u0cb5\u0cb0\u0cbf\u0c97\u0cc6 \u0ca8\u0ca1\u0cbe\u0cb2\u0ccd\u200c \u0c8e\u0ca6\u0cc1\u0cb0\u0cbe\u0c97\u0cc1\u0cb5 \u0cb8\u0cbe\u0ca7\u0ccd\u0caf\u0ca4\u0cc6\u0caf\u0cca\u0c82\u0ca6\u0cc1 \u0cb8\u0ccd\u0caa\u0cb7\u0ccd\u0c9f\u0cb5\u0cbe\u0c97\u0cc1\u0ca4\u0ccd\u0ca4\u0ca6\u0cc6.", "\"\u0cae\u0cca\u0ca6\u0cb2 \u0cb8\u0cc6\u0c9f\u0ccd\u200c \u0cb5\u0cc7\u0cb3\u0cc6 \u0ca8\u0cbe\u0ca8\u0cc1 \u0cb9\u0cc6\u0c9a\u0ccd\u0c9a\u0cc1 \u0c85\u0ca6\u0cc3\u0cb7\u0ccd\u0c9f\u0cb6\u0cbe\u0cb2\u0cbf\u0caf\u0cbe\u0c97\u0cbf\u0ca6\u0ccd\u0ca6\u0cc6 \u0c85\u0ca8\u0cbf\u0cb8\u0cc1\u0ca4\u0ccd\u0ca4\u0ca6\u0cc6. \u0c86\u0cb2\u0ccd\u0cac\u0cb0\u0ccd\u0c9f\u0ccd\u200c \u0ca8\u0ca8\u0ccd\u0ca8\u0ca8\u0ccd\u0ca8\u0cc1 \u0cb8\u0cbe\u0c95\u0cb7\u0ccd\u0c9f\u0cc1 \u0c93\u0ca1\u0cbe\u0ca1\u0cbf\u0cb8\u0cbf\u0ca6\u0cb0\u0cc1. \u0c86\u0ca6\u0cb0\u0cc2 \u0cb9\u0cbf\u0ca1\u0cbf\u0ca4 \u0cb8\u0cbe\u0ca7\u0cbf\u0cb8\u0cc1\u0cb5\u0cb2\u0ccd\u0cb2\u0cbf \u0caf\u0cb6\u0cb8\u0ccd\u0cb5\u0cbf\u0caf\u0cbe\u0ca6\u0cc6. \u0cb8\u0cb0\u0cbf\u0caf\u0cbe\u0ca6 \u0cb9\u0cca\u0ca4\u0ccd\u0ca4\u0cbf\u0ca8\u0cb2\u0ccd\u0cb2\u0cbf \u0ca8\u0ca8\u0ccd\u0ca8\u0cbf\u0c82\u0ca6 \u0c89\u0ca4\u0ccd\u0ca4\u0cae \u0c86\u0c9f \u0c95\u0c82\u0ca1\u0cc1\u0cac\u0c82\u0ca4\u0cc6\u0c82\u0ca6\u0cc7 \u0cb9\u0cc7\u0cb3\u0cac\u0cb9\u0cc1\u0ca6\u0cc1' \u0c8e\u0c82\u0ca6\u0cc1 \u0ca1\u0cc6\u0cb2\u0ccd\u200c \u0caa\u0cca\u0c9f\u0ccd\u0cb0\u0cca \u0cb9\u0cc7\u0cb3\u0cbf\u0ca6\u0ccd\u0ca6\u0cbe\u0cb0\u0cc6. \u0c85\u0c82\u0ca6\u0cb9\u0cbe\u0c97\u0cc6 \u0c88 \u0c86\u0cb0\u0ccd\u0c9c\u0cc6\u0c82\u0c9f\u0cc0\u0ca8\u0cbf \u0c86\u0c9f\u0c97\u0cbe\u0cb0 \u0cab\u0ccd\u0cb0\u0cc6\u0c82\u0c9a\u0ccd\u200c \u0c93\u0caa\u0ca8\u0ccd\u200c\u0ca8\u0cb2\u0ccd\u0cb2\u0cbf \u0caa\u0ccd\u0cb0\u0cbf-\u0c95\u0ccd\u0cb5\u0cbe\u0cb0\u0ccd\u0c9f\u0cb0\u0ccd\u200c \u0cab\u0cc8\u0ca8\u0cb2\u0ccd\u200c \u0caa\u0ccd\u0cb0\u0cb5\u0cc7\u0cb6\u0cbf\u0cb8\u0cbf\u0ca6\u0ccd\u0ca6\u0cc1 2012\u0cb0 \u0cac\u0cb3\u0cbf\u0c95 \u0c87\u0ca6\u0cc7 \u0cae\u0cca\u0ca6\u0cb2\u0cc1!", "\u0cb8\u0cc6\u0cb0\u0cc6\u0ca8\u0cbe-\u0cb6\u0cb0\u0caa\u0ccb\u0cb5\u0cbe \u0cb0\u0ccd\u0caf\u0cbe\u0c95\u0cc6\u0c9f\u0ccd\u200c \u0cb8\u0cae\u0cb0\u0ca8\u0cbf\u0cb0\u0cc0\u0c95\u0ccd\u0cb7\u0cc6\u0caf\u0c82\u0ca4\u0cc6 \u0cb8\u0cc6\u0cb0\u0cc6\u0ca8\u0cbe \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ccd\u200c \u0cae\u0ca4\u0ccd\u0ca4\u0cc1 \u0cae\u0cb0\u0cbf\u0caf\u0cbe \u0cb6\u0cb0\u0caa\u0ccb\u0cb5\u0cbe \u0c85\u0cb5\u0cb0 \u0cb9\u0ccb\u0cb0\u0cbe\u0c9f\u0c95\u0ccd\u0c95\u0cc6 \u0caa\u0ccd\u0caf\u0cbe\u0cb0\u0cbf\u0cb8\u0ccd\u200c\u0ca8\u0cb2\u0ccd\u0cb2\u0cbf \u0cb5\u0cc7\u0ca6\u0cbf\u0c95\u0cc6 \u0cb8\u0cbf\u0ca6\u0ccd\u0ca7\u0c97\u0cc6\u0cc2\u0c82\u0ca1\u0cbf\u0ca6\u0cc6. \u0c87\u0cb5\u0cb0\u0cbf\u0cac\u0ccd\u0cac\u0cb0\u0cc2 \u0cab\u0ccd\u0cb0\u0cc6\u0c82\u0c9a\u0ccd\u200c \u0c93\u0caa\u0ca8\u0ccd\u200c \u0cb5\u0ca8\u0cbf\u0ca4\u0cbe \u0cb8\u0cbf\u0c82\u0c97\u0cb2\u0ccd\u0cb8\u0ccd\u200c \u0caa\u0ccd\u0cb0\u0cbf-\u0c95\u0ccd\u0cb5\u0cbe\u0cb0\u0ccd\u0c9f\u0cb0\u0ccd\u200c \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u0caa\u0cb0\u0cb8\u0ccd\u0caa\u0cb0 \u0c8e\u0ca6\u0cc1\u0cb0\u0cbe\u0c97\u0cb2\u0cbf\u0ca6\u0ccd\u0ca6\u0cc1, \u0cb8\u0ccb\u0cae\u0cb5\u0cbe\u0cb0 \u0c85\u0caa\u0cb0\u0cbe\u0cb9\u0ccd\u0ca8 2.30\u0c95\u0ccd\u0c95\u0cc6 \u0c88 \u0ca4\u0cc0\u0cb5\u0ccd\u0cb0 \u0ca8\u0cbf\u0cb0\u0cc0\u0c95\u0ccd\u0cb7\u0cc6\u0caf \u0cb0\u0ccd\u0caf\u0cbe\u0c95\u0cc6\u0c9f\u0ccd\u200c \u0cb8\u0cae\u0cb0 \u0c86\u0cb0\u0c82\u0cad\u0cb5\u0cbe\u0c97\u0cb2\u0cbf\u0ca6\u0cc6.\u00a0\u0cb6\u0ca8\u0cbf\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \u0ca8\u0ca1\u0cc6\u0ca6 3\u0ca8\u0cc7 \u0cb8\u0cc1\u0ca4\u0ccd\u0ca4\u0cbf\u0ca8 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0cb8\u0cc6\u0cb0\u0cc6\u0ca8\u0cbe \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ccd\u200c 6-3, 6-4 \u0c85\u0c82\u0ca4\u0cb0\u0ca6\u0cbf\u0c82\u0ca6 \u0c9c\u0cb0\u0ccd\u0cae\u0ca8\u0cbf\u0caf \u0c9c\u0cc2\u0cb2\u0cbf\u0caf\u0cbe \u0c9c\u0cbe\u0c9c\u0ccd\u200c\u00ec \u0c85\u0cb5\u0cb0\u0ca8\u0ccd\u0ca8\u0cc1 \u0cae\u0ca3\u0cbf\u0cb8\u0cbf\u0ca6\u0cb0\u0cc1. 10 \u0cb8\u0cbe\u0cb5\u0cbf\u0cb0\u0ca6\u0cb7\u0ccd\u0c9f\u0cc1 \u0cb5\u0cc0\u0c95\u0ccd\u0cb7\u0c95\u0cb0\u0cc1 \u0c88 \u0caa\u0c82\u0ca6\u0ccd\u0caf\u0ca6 \u0cb8\u0cb5\u0cbf \u0c85\u0ca8\u0cc1\u0cad\u0cb5\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0cb0\u0cb2\u0ccd\u0cb2\u0cbf \u0cae\u0cbe\u0c9c\u0cbf \u0cac\u0cbe\u0c95\u0ccd\u0cb8\u0cbf\u0c82\u0c97\u0ccd\u200c \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0cae\u0cc8\u0c95\u0ccd\u200c \u0c9f\u0cc8\u0cb8\u0ca8\u0ccd\u200c \u0c95\u0cc2\u0ca1 \u0cb8\u0cc7\u0cb0\u0cbf\u0ca6\u0ccd\u0ca6\u0cb0\u0cc6\u0c82\u0cac\u0cc1\u0ca6\u0cc1 \u0cb5\u0cbf\u0cb6\u0cc7\u0cb7!", "\u0cae\u0cca\u0ca6\u0cb2 \u0cb8\u0cc6\u0c9f\u0ccd\u200c\u0ca8\u0cb2\u0ccd\u0cb2\u0cbf \u0cb8\u0cc6\u0cb0\u0cc6\u0ca8\u0cbe 3-1\u0cb0 \u0cae\u0cc1\u0ca8\u0ccd\u0ca8\u0ca1\u0cc6\u0caf\u0cca\u0c82\u0ca6\u0cbf\u0c97\u0cc6 \u0ca6\u0cbe\u0caa\u0cc1\u0c97\u0cbe\u0cb2\u0cbf\u0c95\u0ccd\u0c95\u0cbf\u0ca6\u0cb0\u0cc1. 2\u0ca8\u0cc7 \u0cb8\u0cc6\u0c9f\u0ccd\u200c\u0ca8\u0cb2\u0ccd\u0cb2\u0cbf 2-2 \u0cb8\u0cae\u0cac\u0cb2 \u0cb8\u0cbe\u0ca7\u0cbf\u0cb8\u0cbf\u0ca6\u0ccd\u0ca6\u0cc7 \u0c9c\u0cc2\u0cb2\u0cbf\u0caf\u0cbe \u0c85\u0cb5\u0cb0 \u0c89\u0ca4\u0ccd\u0ca4\u0cae \u0cb8\u0cbe\u0ca7\u0ca8\u0cc6 \u0c8e\u0ca8\u0cbf\u0cb8\u0cbf\u0ca4\u0cc1.\u00a0\u0cb6\u0ca8\u0cbf\u0cb5\u0cbe\u0cb0\u0ca6 \u0c87\u0ca8\u0ccd\u0ca8\u0cca\u0c82\u0ca6\u0cc1 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0cae\u0cb0\u0cbf\u0caf\u0cbe \u0cb6\u0cb0\u0caa\u0ccb\u0cb5\u0cbe 6-2, 6-1 \u0c85\u0c82\u0ca4\u0cb0\u0cbf\u0c82\u0ca6 \u0c95\u0ccd\u0caf\u0cbe\u0cb0\u0ccb\u0cb2\u0cbf\u0ca8\u0cbe \u0caa\u0ccd\u0cb2\u0cbf\u0cb8\u0ccd\u0c95\u0ccb\u0cb5\u0cbe \u0c85\u0cb5\u0cb0\u0cbf\u0c97\u0cc6 \u0cb8\u0ccb\u0cb2\u0cc1\u0ca3\u0cbf\u0cb8\u0cbf\u0ca6\u0ccd\u0ca6\u0cb0\u0cc1.", "\u0cb6\u0cb0\u0caa\u0ccb\u0cb5\u0cbe \u0cb5\u0cbf\u0cb0\u0cc1\u0ca6\u0ccd\u0ca7 \u0cb8\u0cc6\u0cb0\u0cc6\u0ca8\u0cbe 19-2\u0cb0 \u0c97\u0cc6\u0cb2\u0cc1\u0cb5\u0cbf\u0ca8 \u0ca6\u0cbe\u0c96\u0cb2\u0cc6 \u0cb9\u0cca\u0c82\u0ca6\u0cbf\u0ca6\u0ccd\u0ca6\u0cbe\u0cb0\u0cc6. \u0c87\u0ca6\u0cb0\u0cb2\u0ccd\u0cb2\u0cbf 18 \u0c97\u0cc6\u0cb2\u0cc1\u0cb5\u0cc1\u0c97\u0cb3\u0cc1 \u0cb8\u0ca4\u0ca4\u0cb5\u0cbe\u0c97\u0cbf \u0c92\u0cb2\u0cbf\u0ca6\u0cbf\u0cb0\u0cc1\u0cb5\u0cc1\u0ca6\u0cc1 \u0cb8\u0cc6\u0cb0\u0cc6\u0ca8\u0cbe \u0caa\u0ccd\u0cb0\u0cad\u0cc1\u0ca4\u0ccd\u0cb5\u0c95\u0ccd\u0c95\u0cca\u0c82\u0ca6\u0cc1 \u0c89\u0ca6\u0cbe\u0cb9\u0cb0\u0ca3\u0cc6. \u0cb8\u0cc6\u0cb0\u0cc6\u0ca8\u0cbe \u0cb5\u0cbf\u0cb0\u0cc1\u0ca6\u0ccd\u0ca7 \u0cb6\u0cb0\u0caa\u0ccb\u0cb5\u0cbe \u0c95\u0cc6\u0cc2\u0ca8\u0cc6\u0caf \u0cb8\u0cb2 \u0c97\u0cc6\u0cb2\u0cc1\u0cb5\u0cc1 \u0cb8\u0cbe\u0ca7\u0cbf\u0cb8\u0cbf\u0ca6\u0ccd\u0ca6\u0cc1 2004\u0cb0\u0cb2\u0ccd\u0cb2\u0cbf. 2016\u0cb0 \u0c86\u0cb8\u0ccd\u0c9f\u0ccd\u0cb0\u0cc7\u0cb2\u0cbf\u0caf\u0ca8\u0ccd\u200c \u0c93\u0caa\u0ca8\u0ccd\u200c \u0c95\u0ccd\u0cb5\u0cbe\u0cb0\u0ccd\u0c9f\u0cb0\u0ccd\u200c \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c87\u0cb5\u0cb0\u0cbf\u0cac\u0ccd\u0cac\u0cb0\u0cc1 \u0c95\u0cc6\u0cc2\u0ca8\u0cc6\u0caf \u0cb8\u0cb2 \u0c8e\u0ca6\u0cc1\u0cb0\u0cbe\u0c97\u0cbf\u0ca6\u0ccd\u0ca6\u0cb0\u0cc1."], "title": "\u0c95\u0ccd\u0cb5\u0cbe\u0cb0\u0ccd\u0c9f\u0cb0\u0ccd\u200c \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u00a0\u0c95\u0cc7\u0caf\u0ccd\u0cb8 \u0cb5\u0cbe\u0caf\u0ccd\u0cb8"},
{"url": "https://www.udayavani.com/kannada/news/sports-news/296954/ipl-2018-final-csk-vs-srh-shane-watson-smashes-whirlwind-century-vs-sunrisers-hyderabad", "content": ["\u0cae\u0cc1\u0c82\u0cac\u0caf\u0cbf: \u0cb8\u0cc2\u0caa\u0cb0\u0ccd\u200c \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0caa\u0ccd\u0cb0\u0ca6\u0cb0\u0ccd\u0cb6\u0ca8 \u0ca8\u0cc0\u0ca1\u0cbf\u0ca6 \u0ca7\u0ccb\u0ca8\u0cbf \u0cb8\u0cbe\u0cb0\u0ca5\u0ccd\u0caf\u0ca6 \u0c9a\u0cc6\u0ca8\u0ccd\u0ca8\u0cc8 \u0cb8\u0cc2\u0caa\u0cb0\u0ccd\u200c \u0c95\u0cbf\u0c82\u0c97\u0ccd\u0cb8\u0ccd\u200c 2018\u0ca8\u0cc7 \u0cb8\u0cbe\u0cb2\u0cbf\u0ca8 \u0c90\u0caa\u0cbf\u0c8e\u0cb2\u0ccd\u200c \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0c86\u0c97\u0cbf \u0cb9\u0cca\u0cb0\u0cb9\u0cca\u0cae\u0ccd\u0cae\u0cbf\u0ca6\u0cc6. \u0cb0\u0cb5\u0cbf\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \"\u0cb5\u0cbe\u0c82\u0c96\u0cc7\u0ca1\u0cc6 \u0cb8\u0ccd\u0c9f\u0cc7\u0ca1\u0cbf\u0caf\u0c82'\u0ca8\u0cb2\u0ccd\u0cb2\u0cbf \u0ca8\u0ca1\u0cc6\u0ca6 \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0cb8\u0cae\u0cb0\u0ca6\u0cb2\u0ccd\u0cb2\u0cbf \u0c85\u0ca6\u0cc1 \u0cb8\u0ca8\u0ccd\u200c\u0cb0\u0cc8\u0cb8\u0cb0\u0ccd \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0ca4\u0c82\u0ca1\u0cb5\u0ca8\u0ccd\u0ca8\u0cc1 8 \u0cb5\u0cbf\u0c95\u0cc6\u0c9f\u0ccd\u200c\u0c97\u0cb3\u0cbf\u0c82\u0ca6 \u0cac\u0c97\u0ccd\u0c97\u0cc1\u0cac\u0ca1\u0cbf\u0caf\u0cbf\u0ca4\u0cc1. \u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c \u0c85\u0c9c\u0cc7\u0caf \u0cb6\u0ca4\u0c95\u0ca6 \u0cae\u0cc2\u0cb2\u0c95 \u0c9a\u0cc6\u0ca8\u0ccd\u0ca8\u0cc8 \u0c97\u0cc6\u0cb2\u0cc1\u0cb5\u0cbf\u0ca8 \u0cb0\u0cc2\u0cb5\u0cbe\u0cb0\u0cbf\u0caf\u0cbe\u0c97\u0cbf \u0cae\u0cc2\u0ca1\u0cbf\u0cac\u0c82\u0ca6\u0cb0\u0cc1.\u00a0", "\u0c9f\u0cbe\u0cb8\u0ccd\u200c \u0cb8\u0ccb\u0ca4\u0cc1 \u0cac\u0ccd\u0caf\u0cbe\u0c9f\u0cbf\u0c82\u0c97\u0cbf\u0c97\u0cc6 \u0c87\u0cb3\u0cbf\u0cb8\u0cb2\u0ccd\u0caa\u0c9f\u0ccd\u0c9f \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c 6 \u0cb5\u0cbf\u0c95\u0cc6\u0c9f\u0cbf\u0c97\u0cc6 178 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf\u0ca6\u0cb0\u0cc6, \u0c9a\u0cc6\u0ca8\u0ccd\u0ca8\u0cc8 18.3 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf \u0c8e\u0cb0\u0ca1\u0cc7 \u0cb5\u0cbf\u0c95\u0cc6\u0c9f\u0cbf\u0c97\u0cc6 181 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf \u0cae\u0cc6\u0cb0\u0cc6\u0ca6\u0cbe\u0ca1\u0cbf\u0ca4\u0cc1; 2 \u0cb5\u0cb0\u0ccd\u0cb7\u0c97\u0cb3 \u0ca8\u0cbf\u0cb7\u0cc7\u0ca7 \u0cae\u0cc1\u0c97\u0cbf\u0cb8\u0cbf \u0cb8\u0ccd\u0cae\u0cb0\u0ca3\u0cc0\u0caf \u0caa\u0cc1\u0ca8\u0cb0\u0cbe\u0c97\u0cae\u0ca8\u0c95\u0ccd\u0c95\u0cc6 \u0cb8\u0cbe\u0c95\u0ccd\u0cb7\u0cbf\u0caf\u0cbe\u0caf\u0cbf\u0ca4\u0cc1.\u00a0\u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c 57 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 \u0c85\u0c9c\u0cc7\u0caf 117 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf \u0cad\u0cb0\u0caa\u0cc2\u0cb0 \u0cb0\u0c82\u0c9c\u0ca8\u0cc6 \u0c92\u0ca6\u0c97\u0cbf\u0cb8\u0cbf\u0ca6\u0cb0\u0cc1. \u0c88 \u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0cb5\u0cc7\u0cb3\u0cc6 11 \u0cac\u0ccc\u0c82\u0ca1\u0cb0\u0cbf, 8 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cb8\u0cbf\u0ca1\u0cbf\u0caf\u0cb2\u0ccd\u0caa\u0c9f\u0ccd\u0c9f\u0cbf\u0ca4\u0cc1. \u0c87\u0ca6\u0cc1 \u0caa\u0ccd\u0cb0\u0cb8\u0c95\u0ccd\u0ca4 \u0c8b\u0ca4\u0cc1\u0cb5\u0cbf\u0ca8\u0cb2\u0ccd\u0cb2\u0cbf \u0cb5\u0cbe\u0c9f\u0ccd\u0cb8\u0ca8\u0ccd\u200c \u0cb9\u0cca\u0ca1\u0cc6\u0ca6 2\u0ca8\u0cc7 \u0cb6\u0ca4\u0c95. \u0cb9\u0cbe\u0c97\u0cc6\u0caf\u0cc7 \u0c90\u0caa\u0cbf\u0c8e\u0cb2\u0ccd\u200c \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u0ca6\u0cbe\u0c96\u0cb2\u0cbe\u0ca6 2\u0ca8\u0cc7 \u0cb8\u0cc6\u0c82\u0c9a\u0cc1\u0cb0\u0cbf. \u0cab\u0cc8\u0ca8\u0cb2\u0ccd\u200c \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0ca6\u0cbe\u0c96\u0cb2\u0cbe\u0ca6 \u0caa\u0ccd\u0cb0\u0ca5\u0cae \u0cb6\u0ca4\u0c95.", "\u0c86\u0cb0\u0c82\u0cad\u0ca6\u0cb2\u0ccd\u0cb2\u0cb7\u0ccd\u0c9f\u0cc7 \u0cac\u0cbf\u0c97\u0cbf \u0ca6\u0cbe\u0cb3\u0cbf179 \u0cb0\u0ca8\u0ccd\u200c \u0cac\u0cc6\u0ca8\u0ccd\u0ca8\u0c9f\u0ccd\u0c9f\u0cb2\u0cbe\u0cb0\u0c82\u0cad\u0cbf\u0cb8\u0cbf\u0ca6 \u0c9a\u0cc6\u0ca8\u0ccd\u0ca8\u0cc8\u0c97\u0cc6 \u0cad\u0cc1\u0ca8\u0cc7\u0cb6\u0ccd\u0cb5\u0cb0\u0ccd\u200c \u0cac\u0cbf\u0c97\u0cbf\u0caf\u0cbe\u0ca6 \u0c95\u0ca1\u0cbf\u0cb5\u0cbe\u0ca3 \u0cb9\u0cbe\u0c95\u0cbf\u0ca6\u0cb0\u0cc1. \u0c85\u0cb5\u0cb0 \u0cae\u0cca\u0ca6\u0cb2 10 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0cb0\u0ca8\u0ccd\u0ca8\u0cc7 \u0cac\u0cb0\u0cb2\u0cbf\u0cb2\u0ccd\u0cb2. \u0cae\u0cca\u0ca6\u0cb2 \u0cb8\u0ccd\u0caa\u0cc6\u0cb2\u0ccd\u200c\u0ca8 3 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf \u0cad\u0cc1\u0cb5\u0cbf \u0c95\u0cc7\u0cb5\u0cb2 9 \u0cb0\u0ca8\u0ccd\u200c \u0ca8\u0cc0\u0ca1\u0cbf\u0ca6\u0cb0\u0cc1.\u00a0\u0c87\u0ca8\u0ccd\u0ca8\u0cca\u0c82\u0ca6\u0cc6\u0ca1\u0cc6 \u0cb8\u0c82\u0ca6\u0cc0\u0caa\u0ccd\u200c \u0cb6\u0cb0\u0ccd\u0cae \u0cb8\u0cbe\u0cae\u0cbe\u0ca8\u0ccd\u0caf \u0cae\u0c9f\u0ccd\u0c9f\u0ca6 \u0ca8\u0cbf\u0caf\u0c82\u0ca4\u0ccd\u0cb0\u0ca3 \u0cb8\u0cbe\u0ca7\u0cbf\u0cb8\u0cbf\u0ca6\u0cb0\u0cc1. \u0c86\u0ca6\u0cb0\u0cc6 \u0cb8\u0cbf\u0ca6\u0ccd\u0ca7\u0cbe\u0cb0\u0ccd\u0ca5\u0ccd \u0c95\u0ccc\u0cb2\u0ccd\u200c \u0ca6\u0cc1\u0cac\u0cbe\u0cb0\u0cbf\u0caf\u0cbe\u0ca6\u0cb0\u0cc1. \u0c85\u0cb5\u0cb0 \u0cae\u0cca\u0ca6\u0cb2\u0cc6\u0cb0\u0ca1\u0cc1 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 32 \u0cb0\u0ca8\u0ccd\u200c \u0cb8\u0ccb\u0cb0\u0cbf \u0cb9\u0ccb\u0caf\u0cbf\u0ca4\u0cc1. \u0cb0\u0cb6\u0cc0\u0ca6\u0ccd\u200c \u0c97\u0cc2\u0c97\u0ccd\u0cb2\u0cbf\u0c97\u0cb3\u0cb2\u0ccd\u0cb2\u0cbf \u0cb9\u0cc6\u0c9a\u0ccd\u0c9a\u0cbf\u0ca8 \u0cb0\u0ca8\u0ccd\u200c \u0cac\u0cb0\u0cb2\u0cbf\u0cb2\u0ccd\u0cb2. \u0cae\u0cca\u0ca6\u0cb2 10 \u0c93\u0cb5\u0cb0\u0ccd\u200c \u0cae\u0cc1\u0c97\u0cbf\u0ca6\u0cbe\u0c97 \u0c9a\u0cc6\u0ca8\u0ccd\u0ca8\u0cc8 \u0c92\u0c82\u0ca6\u0cc1 \u0cb5\u0cbf\u0c95\u0cc6\u0c9f\u0cbf\u0c97\u0cc6 80 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cbf \u0cb9\u0cbf\u0ca1\u0cbf\u0ca4 \u0cb8\u0cbe\u0ca7\u0cbf\u0cb8\u0cbf\u0ca4\u0ccd\u0ca4\u0cc1.\u00a0\u0ca6\u0ccd\u0cb5\u0cbf\u0ca4\u0cc0\u0caf \u0cb8\u0ccd\u0caa\u0cc6\u0cb2\u0ccd\u200c \u0ca6\u0cbe\u0cb3\u0cbf\u0c97\u0cbf\u0cb3\u0cbf\u0ca6 \u0cb8\u0c82\u0ca6\u0cc0\u0caa\u0ccd\u200c \u0cb6\u0cb0\u0ccd\u0cae \u0cb8\u0c96\u0ca4\u0ccd\u200c \u0ca6\u0cc1\u0cac\u0cbe\u0cb0\u0cbf\u0caf\u0cbe\u0ca6\u0cb0\u0cc1. \u0c85\u0cb5\u0cb0\u0cc6\u0cb8\u0cc6\u0ca6 13\u0ca8\u0cc7 \u0c93\u0cb5\u0cb0\u0cbf\u0ca8\u0cb2\u0ccd\u0cb2\u0cbf \u0cb5\u0cbe\u0c9f\u0ccd\u0cb8\u0ca8\u0ccd\u200c \u0cb9\u0ccd\u0caf\u0cbe\u0c9f\u0ccd\u0cb0\u0cbf\u0c95\u0ccd\u200c \u0cb8\u0cbf\u0c95\u0ccd\u0cb8\u0cb0\u0ccd\u200c \u0cb8\u0cb9\u0cbf\u0ca4 27 \u0cb0\u0ca8\u0ccd\u200c \u0ca6\u0ccb\u0c9a\u0cbf\u0ca6\u0cb0\u0cc1. \u0c87\u0ca6\u0cb0\u0cb2\u0ccd\u0cb2\u0cbf \u0c92\u0c82\u0ca6\u0cc1 \u0cb5\u0cc8\u0ca1\u0ccd\u200c \u0c8e\u0cb8\u0cc6\u0ca4\u0cb5\u0cbe\u0c97\u0cbf\u0ca4\u0ccd\u0ca4\u0cc1.\u00a0\u0cae\u0cca\u0ca6\u0cb2 \u0c95\u0ccd\u0cb5\u0cbe\u0cb2\u0cbf\u0cab\u0cc8\u0caf\u0cb0\u0ccd\u200c \u0caa\u0c82\u0ca6\u0ccd\u0caf\u0ca6 \u0cb9\u0cc0\u0cb0\u0ccb \u0cab\u0cbe \u0ca1\u0cc1 \u0caa\u0ccd\u0cb2\u0cc6\u0cb8\u0cbf\u0cb8\u0ccd\u200c \u0c87\u0cb2\u0ccd\u0cb2\u0cbf \u0cb9\u0ca4\u0ccd\u0ca4\u0cc7 \u0cb0\u0ca8\u0ccd\u0ca8\u0cbf\u0c97\u0cc6 \u0c8e\u0ca1\u0cb5\u0cbf\u0ca6\u0cb0\u0cc1 (11 \u0c8e\u0cb8\u0cc6\u0ca4, 1 \u0cac\u0ccc\u0c82\u0ca1\u0cb0\u0cbf). \u0cb8\u0c82\u0ca6\u0cc0\u0caa\u0ccd\u200c \u0cb6\u0cb0\u0ccd\u0cae \u0cb0\u0cbf\u0c9f\u0cb0\u0ccd\u0ca8\u0ccd \u0c95\u0ccd\u0caf\u0cbe\u0c9a\u0ccd\u200c \u0caa\u0ca1\u0cc6\u0caf\u0cc1\u0cb5 \u0cae\u0cc2\u0cb2\u0c95 \u0c88 \u0cb5\u0cbf\u0c95\u0cc6\u0c9f\u0ccd\u200c \u0cb9\u0cbe\u0cb0\u0cbf\u0cb8\u0cbf\u0ca6\u0cb0\u0cc1. \u0c86\u0c97 \u0c9a\u0cc6\u0ca8\u0ccd\u0ca8\u0cc8 4 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 16 \u0cb0\u0ca8\u0ccd\u200c \u0cae\u0cbe\u0ca1\u0cbf\u0ca4\u0ccd\u0ca4\u0cc1.", "\u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c-\u0cb8\u0cc1\u0cb0\u0cc7\u0cb6\u0ccd\u200c \u0cb0\u0cc8\u0ca8\u0cbe \u0c9c\u0ca4\u0cc6\u0c97\u0cc2\u0ca1\u0cbf\u0ca6 \u0cac\u0cb3\u0cbf\u0c95 \u0c9a\u0cc6\u0ca8\u0ccd\u0ca8\u0cc8 \u0c9a\u0cc7\u0ca4\u0cb0\u0cbf\u0c95\u0cc6\u0caf \u0cb9\u0cbe\u0ca6\u0cbf \u0cb9\u0cbf\u0ca1\u0cbf\u0caf\u0cbf\u0ca4\u0cc1. \u0cb0\u0ca8\u0ccd\u200c \u0c95\u0cc2\u0ca1 \u0cb8\u0cb0\u0cbe\u0c97\u0cb5\u0cbe\u0c97\u0cbf \u0cac\u0cb0\u0ca4\u0cc6\u0cc2\u0ca1\u0c97\u0cbf\u0ca4\u0cc1. \u0c86\u0cb0\u0c82\u0cad\u0ca6\u0cb2\u0ccd\u0cb2\u0cbf \u0c95\u0cc1\u0c82\u0c9f\u0cc1\u0ca4\u0ccd\u0ca4\u0cbf\u0ca6\u0ccd\u0ca6 \u0cb5\u0cbe\u0c9f\u0ccd\u0cb8\u0ca8\u0ccd\u200c 33 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0c85\u0cb0\u0ccd\u0ca7 \u0cb6\u0ca4\u0c95 \u0caa\u0cc2\u0cb0\u0cc8\u0cb8\u0cbf\u0ca6\u0cb0\u0cc1. 51 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0cb6\u0ca4\u0c95 \u0ca6\u0cbe\u0c96\u0cb2\u0cbe\u0caf\u0cbf\u0ca4\u0cc1. \u0cb5\u0cbe\u0c9f\u0ccd\u0cb8\u0ca8\u0ccd\u200c-\u0cb0\u0cc8\u0ca8\u0cbe \u0c9c\u0ccb\u0ca1\u0cbf 9.3 \u0c93\u0cb5\u0cb0\u0ccd\u200c\u0c97\u0cb3 \u0c9c\u0ca4\u0cc6\u0caf\u0cbe\u0c9f\u0ca6\u0cb2\u0ccd\u0cb2\u0cbf 117 \u0cb0\u0ca8\u0ccd\u200c \u0c92\u0c9f\u0ccd\u0c9f\u0cc1\u0c97\u0cc2\u0ca1\u0cbf\u0cb8\u0cbf \u0ca4\u0c82\u0ca1\u0ca6 \u0cae\u0cc7\u0cb2\u0cc6 \u0caf\u0cbe\u0cb5\u0cc1\u0ca6\u0cc7 \u0c92\u0ca4\u0ccd\u0ca4\u0ca1 \u0cac\u0cc0\u0cb3\u0ca6\u0c82\u0ca4\u0cc6 \u0ca8\u0ccb\u0ca1\u0cbf\u0c95\u0cc6\u0cc2\u0c82\u0ca1\u0cbf\u0ca4\u0cc1. \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cb8\u0cb5\u0cbe\u0cb2\u0cbf\u0ca8 \u0cae\u0cca\u0ca4\u0ccd\u0ca4\u0cab\u0cc8\u0ca8\u0cb2\u0ccd\u200c \u0caa\u0c82\u0ca6\u0ccd\u0caf \u0c86\u0cb0\u0c82\u0cad\u0cb5\u0cbe\u0ca6\u0ca6\u0ccd\u0ca6\u0cc7 \u0ca8\u0ccb\u0cac\u0cbe\u0cb2\u0ccd\u200c\u0ca8\u0cbf\u0c82\u0ca6. \u0c87\u0ca6\u0ca8\u0ccd\u0ca8\u0cc6\u0cb8\u0cc6\u0ca6\u0cb5\u0cb0\u0cc1 \u0ca6\u0cc0\u0caa\u0c95\u0ccd\u200c \u0c9a\u0cb9\u0cb0\u0ccd\u200c. \u0c87\u0ca8\u0ccd\u0ca8\u0cca\u0c82\u0ca6\u0cc6\u0ca1\u0cc6 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cac\u0ccc\u0cb2\u0cbf\u0c82\u0c97\u0ccd\u200c \u0ca6\u0cbe\u0cb3\u0cbf\u0caf\u0ca8\u0ccd\u0ca8\u0cc1 \u0cad\u0cc1\u0cb5\u0ca8\u0cc7\u0cb6\u0ccd\u0cb5\u0cb0\u0ccd\u200c \u0c95\u0cc1\u0cae\u0cbe\u0cb0\u0ccd\u200c \u0cae\u0cc7\u0ca1\u0ca8\u0ccd\u200c \u0cae\u0cc2\u0cb2\u0c95 \u0c86\u0cb0\u0c82\u0cad\u0cbf\u0cb8\u0cbf\u0ca6\u0cb0\u0cc1. \u0cad\u0cc1\u0cb5\u0cbf \u0cb8\u0ca4\u0ca4 10 \u0ca1\u0cbe\u0c9f\u0ccd\u200c \u0cac\u0cbe\u0cb2\u0ccd\u200c\u0c97\u200c\u0cb3 \u0cae\u0cc2\u0cb2\u0c95 \u0c97\u0cae\u0ca8 \u0cb8\u0cc6\u0cb3\u0cc6\u0ca6\u0cb0\u0cc1.", "\u0c97\u0cbe\u0caf\u0cbe\u0cb3\u0cc1 \u0c95\u0cc0\u0caa\u0cb0\u0ccd\u200c \u0cb8\u0cbe\u0cb9\u0cbe \u0cac\u0ca6\u0cb2\u0cc1 \u0cac\u0c82\u0ca6 \u0c86\u0cb0\u0c82\u0cad\u0c95\u0cbe\u0cb0 \u0cb6\u0ccd\u0cb0\u0cc0\u0cb5\u0ca4\u0ccd\u0cb8 \u0c97\u0ccb\u0cb8\u0ccd\u0cb5\u0cbe\u0cae\u0cbf (5) \u0cae\u0ca4\u0ccd\u0ca4\u0cc1 \u0c95\u0cc6\u0cb3 \u0c95\u0ccd\u0cb0\u0cae\u0cbe\u0c82\u0c95\u0ca6 \u0c86\u0c9f\u0c97\u0cbe\u0cb0 \u0ca6\u0cc0\u0caa\u0c95\u0ccd\u200c \u0cb9\u0cc2\u0ca1\u0cbe (3) \u0cb9\u0cca\u0cb0\u0ca4\u0cc1\u0caa\u0ca1\u0cbf\u0cb8\u0cbf \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0ca4\u0c82\u0ca1\u0ca6 \u0c89\u0cb3\u0cbf\u0ca6\u0cc6\u0cb2\u0ccd\u0cb2 \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c \u0cae\u0ca8\u0ccd\u200c\u0c97\u0cb3\u0cbf\u0c82\u0ca6 \u0c97\u0cae\u0ca8\u0cbe\u0cb0\u0ccd\u0cb9 \u0c95\u0cc6\u0cc2\u0ca1\u0cc1\u0c97\u0cc6 \u0cb8\u0c82\u0ca6\u0cbe\u0caf\u0cb5\u0cbe\u0caf\u0cbf\u0ca4\u0cc1.", "\u0ca8\u0cbe\u0caf\u0c95 \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0cb8\u0cb0\u0ccd\u0cb5\u0cbe\u0ca7\u0cbf\u0c95 47, \u0c94\u0c9f\u0cbe\u0c97\u0ca6\u0cc6 \u0c89\u0cb3\u0cbf\u0ca6 \u0caf\u0cc2\u0cb8\u0cc1\u0cab\u0ccd \u0caa\u0ca0\u0cbe\u0ca3\u0ccd\u200c 45, \u0c8e\u0ca1\u0c97\u0cc8 \u0c86\u0cb0\u0c82\u0cad\u0c95\u0cbe\u0cb0 \u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c 26, \u0c86\u0cb2\u0ccd\u200c\u0cb0\u0ccc\u0c82\u0ca1\u0cb0\u0ccd\u200c \u0cb6\u0c95\u0cbf\u0cac\u0ccd\u200c \u0c85\u0cb2\u0ccd\u200c \u0cb9\u0cb8\u0ca8\u0ccd\u200c 23, \u0cb9\u0cbe\u0c97\u0cc2 \u0c85\u0c82\u0ca4\u0cbf\u0cae \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf \u0c94\u0c9f\u0cbe\u0ca6 \u0c95\u0cbe\u0cb0\u0ccd\u0cb2\u0ccb\u0cb8\u0ccd\u200c \u0cac\u0ccd\u0cb0\u0cbe\u0ca4\u0ccd\u200c\u0cb5\u0cc7\u0c9f\u0ccd\u200c 21 \u0cb0\u0ca8\u0ccd\u200c \u0cae\u0cbe\u0ca1\u0cbf \u0ca4\u0c82\u0ca1\u0ca6 \u0cb8\u0cb5\u0cbe\u0cb2\u0cbf\u0ca8 \u0cae\u0cca\u0ca4\u0ccd\u0ca4\u0c95\u0ccd\u0c95\u0cc6 \u0c95\u0cbe\u0cb0\u0ca3\u0cb0\u0cbe\u0ca6\u0cb0\u0cc1.\u00a0", "\u0c97\u0ccb\u0cb8\u0ccd\u0cb5\u0cbe\u0cae\u0cbf \u0cb5\u0cbf\u0c95\u0cc6\u0c9f\u0ccd\u200c 2\u0ca8\u0cc7 \u0c93\u0cb5\u0cb0\u0cbf\u0ca8\u0cb2\u0ccd\u0cb2\u0cbf \u0cb0\u0ca8\u0ccc\u0c9f\u0ccd\u200c \u0cb0\u0cc2\u0caa\u0ca6\u0cb2\u0ccd\u0cb2\u0cbf \u0cac\u0cbf\u0ca4\u0ccd\u0ca4\u0cc1. \u0cac\u0cb3\u0cbf\u0c95 \u0ca7\u0cb5\u0ca8\u0ccd\u200c-\u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0cb8\u0cc7\u0cb0\u0cbf\u0c95\u0cc6\u0cc2\u0c82\u0ca1\u0cc1 2\u0ca8\u0cc7 \u0cb5\u0cbf\u0c95\u0cc6\u0c9f\u0cbf\u0c97\u0cc6 51 \u0cb0\u0ca8\u0ccd\u200c \u0c9c\u0ca4\u0cc6\u0caf\u0cbe\u0c9f \u0caa\u0cc7\u0cb0\u0cbf\u0cb8\u0cbf \u0cb9\u0ccb\u0cb0\u0cbe\u0c9f \u0ca8\u0ca1\u0cc6\u0cb8\u0cbf\u0ca6\u0cb0\u0cc1. \u0c87\u0cb5\u0cb0\u0cb2\u0ccd\u0cb2\u0cbf \u0ca7\u0cb5\u0ca8\u0ccd\u200c \u0c86\u0c9f \u0ca4\u0cc1\u0cb8\u0cc1 \u0ca8\u0cbf\u0ca7\u0cbe\u0ca8 \u0c97\u0ca4\u0cbf\u0caf\u0cbf\u0c82\u0ca6 \u0c95\u0cc2\u0ca1\u0cbf\u0ca4\u0ccd\u0ca4\u0cc1. 26 \u0cb0\u0ca8\u0ccd\u0ca8\u0cbf\u0c97\u0cc6 25 \u0c8e\u0cb8\u0cc6\u0ca4 \u0ca4\u0cc6\u0c97\u0cc6\u0ca6\u0cc1\u0c95\u0cc6\u0cc2\u0c82\u0ca1\u0cb0\u0cc1 (2 \u0cac\u0ccc\u0c82\u0ca1\u0cb0\u0cbf, 1 \u0cb8\u0cbf\u0c95\u0ccd\u0cb8\u0cb0\u0ccd\u200c). \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0cae\u0ca4\u0ccd\u0ca4\u0cc2\u0c82\u0ca6\u0cc1 \u0c89\u0caa\u0caf\u0cc1\u0c95\u0ccd\u0ca4 \u0c9c\u0ca4\u0cc6\u0caf\u0cbe\u0c9f\u0ca6\u0cb2\u0ccd\u0cb2\u0cbf \u0cad\u0cbe\u0c97\u0cbf\u0caf\u0cbe\u0c97\u0cbf \u0cb6\u0c95\u0cbf\u0cac\u0ccd\u200c \u0ca8\u0cc6\u0cb0\u0cb5\u0cbf\u0ca8\u0cbf\u0c82\u0ca6 3\u0ca8\u0cc7 \u0cb5\u0cbf\u0c95\u0cc6\u0c9f\u0cbf\u0c97\u0cc6 37 \u0cb0\u0ca8\u0ccd\u200c \u0c92\u0c9f\u0ccd\u0c9f\u0cc1\u0c97\u0cc2\u0ca1\u0cbf\u0cb8\u0cbf\u0ca6\u0cb0\u0cc1. \u0cb6\u0c95\u0cbf\u0cac\u0ccd\u200c \u0c97\u0cb3\u0cbf\u0c95\u0cc6 15 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 23 \u0cb0\u0ca8\u0ccd\u200c (2 \u0cac\u0ccc\u0c82\u0ca1\u0cb0\u0cbf, 1 \u0cb8\u0cbf\u0c95\u0ccd\u0cb8\u0cb0\u0ccd\u200c). \u0cac\u0cbf\u0c97\u0ccd\u200c \u0cb9\u0cbf\u0c9f\u0ccd\u0c9f\u0cb0\u0ccd\u200c \u0caf\u0cc2\u0cb8\u0cc1\u0cab\u0ccd \u0caa\u0ca0\u0cbe\u0ca3\u0ccd\u200c \u0c85\u0c9c\u0cc7\u0caf 45 \u0cb0\u0ca8\u0ccd\u0ca8\u0cbf\u0ca8\u0cc6\u0cc2\u0c82\u0ca6\u0cbf\u0c97\u0cc6 \u0cae\u0cc6\u0cb0\u0cc6\u0ca6\u0cb0\u0cc1. 25 \u0c8e\u0cb8\u0cc6\u0ca4\u0c97\u0cb3 \u0c88 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0ca8\u0cb2\u0ccd\u0cb2\u0cbf 4 \u0cab\u0ccb\u0cb0\u0ccd\u200c \u0cb9\u0cbe\u0c97\u0cc2 2 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cb8\u0cc7\u0cb0\u0cbf\u0ca4\u0ccd\u0ca4\u0cc1. \u0cae\u0ca4\u0ccd\u0ca4\u0cc2\u0cac\u0ccd\u0cac \u0cb8\u0ccd\u0cab\u0ccb\u0c9f\u0c95 \u0c86\u0c9f\u0c97\u0cbe\u0cb0 \u0cac\u0ccd\u0cb0\u0cbe\u0ca4\u0ccd\u200c\u0cb5\u0cc7\u0c9f\u0ccd\u200c 3 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cb8\u0cbf\u0ca1\u0cbf\u0cb8\u0cbf 21 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc1 (11 \u0c8e\u0cb8\u0cc6\u0ca4).", "\u0c88 \u0caa\u0c82\u0ca6\u0ccd\u0caf\u0c95\u0ccd\u0c95\u0cbe\u0c97\u0cbf \u0c9a\u0cc6\u0ca8\u0ccd\u0ca8\u0cc8 \u0cb8\u0cc2\u0caa\u0cb0\u0ccd\u200c \u0c95\u0cbf\u0c82\u0c97\u0ccd\u200c \u0c92\u0c82\u0ca6\u0cc1 \u0cac\u0ca6\u0cb2\u0cbe\u0cb5\u0ca3\u0cc6 \u0cae\u0cbe\u0ca1\u0cbf\u0c95\u0cc6\u0cc2\u0c82\u0ca1\u0cbf\u0ca4\u0cc1. \u0cb9\u0cb0\u0ccd\u0cad\u0c9c\u0ca8\u0ccd\u200c \u0cb8\u0cbf\u0c82\u0c97\u0ccd\u200c \u0cac\u0ca6\u0cb2\u0cc1 \u0c95\u0ca3\u0ccd\u200c\u00ec \u0cb6\u0cb0\u0ccd\u0cae \u0c85\u0cb5\u0cb0\u0cbf\u0c97\u0cc6 \u0c85\u0cb5\u0c95\u0cbe\u0cb6 \u0ca8\u0cc0\u0ca1\u0cbf\u0ca4\u0cc1. \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0ca4\u0c82\u0ca1\u0ca6\u0cb2\u0ccd\u0cb2\u0cbf 2 \u0caa\u0cb0\u0cbf\u0cb5\u0cb0\u0ccd\u0ca4\u0ca8\u0cc6 \u0cb8\u0c82\u0cad\u0cb5\u0cbf\u0cb8\u0cbf\u0ca4\u0cc1. \u0c97\u0cbe\u0caf\u0cbe\u0cb3\u0cc1 \u0cb5\u0cc3\u0ca6\u0ccd\u0ca7\u0cbf\u0cae\u0cbe\u0ca8\u0ccd\u200c \u0cb8\u0cbe\u0cb9\u0cbe \u0cae\u0ca4\u0ccd\u0ca4\u0cc1 \u0c95\u0cb3\u0cc6\u0ca6 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0ca6\u0cc1\u0cac\u0cbe\u0cb0\u0cbf\u0caf\u0cbe\u0c97\u0cbf\u0ca6\u0ccd\u0ca6 \u0c96\u0cb2\u0cc0\u0cb2\u0ccd\u200c \u0c85\u0cb9\u0ccd\u0cae\u0ca6\u0ccd\u200c \u0cac\u0ca6\u0cb2\u0cc1 \u0cb6\u0ccd\u0cb0\u0cc0\u0cb5\u0ca4\u0ccd\u0cb8 \u0c97\u0ccb\u0cb8\u0ccd\u0cb5\u0cbe\u0cae\u0cbf \u0cae\u0ca4\u0ccd\u0ca4\u0cc1 \u0cb8\u0c82\u0ca6\u0cc0\u0caa\u0ccd\u200c \u0cb6\u0cb0\u0ccd\u0cae \u0c85\u0cb5\u0cb0\u0ca8\u0ccd\u0ca8\u0cc1 \u0c86\u0ca1\u0cbf\u0cb8\u0cbf\u0ca4\u0cc1.", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf\u0cb8\u0ca8\u0ccd\u200c\u0cb0\u0cc8\u0cb8\u0cb0\u0ccd \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0cb6\u0ccd\u0cb0\u0cc0\u0cb5\u0ca4\u0ccd\u0cb8 \u0c97\u0ccb\u0cb8\u0ccd\u0cb5\u0cbe\u0cae\u0cbf\u00a0\u00a0 \u00a0\u0cb0\u0ca8\u0ccc\u0c9f\u0ccd\u200c\u00a0\u00a0 \u00a05\u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c\u00a0\u00a0 \u00a0\u0cac\u0cbf \u0c9c\u0ca1\u0cc7\u0c9c\u00a0\u00a0 \u00a026\u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c\u00a0\u00a0 \u00a0\u0cb8\u0ccd\u0c9f\u0c82\u0caa\u0ccd\u0ca1\u0ccd \u0ca7\u0ccb\u0ca8\u0cbf \u0cac\u0cbf \u0cb6\u0cb0\u0ccd\u0cae\u00a0\u00a0 \u00a047\u0cb6\u0c95\u0cbf\u0cac\u0ccd\u200c \u0c85\u0cb2\u0ccd\u200c \u0cb9\u0cb8\u0ca8\u0ccd\u200c\u00a0\u00a0 \u00a0\u0cb8\u0cbf \u0cb0\u0cc8\u0ca8\u0cbe \u0cac\u0cbf \u0cac\u0ccd\u0cb0\u0cbe\u0cb5\u0cc6\u0cc2\u00a0\u00a0 \u00a023\u0caf\u0cc2\u0cb8\u0cc1\u0cab\u0ccd \u0caa\u0ca0\u0cbe\u0ca3\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a045\u0ca6\u0cc0\u0caa\u0c95\u0ccd\u200c \u0cb9\u0cc2\u0ca1\u0cbe\u00a0\u00a0 \u00a0\u0cb8\u0cbf \u0cb6\u0ccb\u0cb0\u0cbf (\u0cac\u0ca6\u0cb2\u0cbf) \u0cac\u0cbf \u0c8e\u0ca8\u0ccd\u200c\u0c97\u0cbf\u0ca1\u0cbf\u00a0\u00a0 \u00a03\u0c95\u0cbe\u0cb0\u0ccd\u0cb2\u0ccb\u0cb8\u0ccd\u200c \u0cac\u0ccd\u0cb0\u0cbe\u0ca4\u0ccd\u200c\u0cb5\u0cc7\u0c9f\u0ccd\u200c\u00a0\u00a0 \u00a0\u0cb8\u0cbf \u0cb0\u0cbe\u0caf\u0cc1\u0ca1\u0cc1 \u0cac\u0cbf \u0cb8\u0c82\u0ca6\u0cc0\u0caa\u0ccd\u200c\u00a0\u00a0 \u00a021\u0c87\u0ca4\u0cb0\u00a0\u00a0 \u00a0\u00a0\u00a0 \u00a08\u0c92\u0c9f\u0ccd\u0c9f\u0cc1 \u00a0(20 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 6 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0178\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-13, 2-64, 3-101, 4-133, 5-144, 6-178.\u0cac\u0ccc\u0cb2\u0cbf\u0c82\u0c97\u0ccd\u200c:\u0ca6\u0cc0\u0caa\u0c95\u0ccd\u200c \u0c9a\u0cb9\u0cb0\u0ccd\u200c\u00a0\u00a0 \u00a0\u00a0\u00a0 \u00a04-0-25-0\u0cb2\u0cc1\u0c82\u0c97\u0cbf \u0c8e\u0ca8\u0ccd\u200c\u0c97\u0cbf\u0ca1\u0cbf\u00a0\u00a0 \u00a0\u00a0\u00a0 \u00a04-1-26-1\u0cb6\u0cbe\u0ca6\u0cc2\u00ec\u0cb2\u0ccd\u200c \u0ca0\u0cbe\u0c95\u0cc2\u0cb0\u0ccd\u200c\u00a0\u00a0 \u00a0\u00a0\u00a0 \u00a03-0-31-1\u0c95\u0ca3\u0ccd\u200c\u00ec \u0cb6\u0cb0\u0ccd\u0cae\u00a0\u00a0 \u00a0\u00a0\u00a0 \u00a03-0-25-1\u0ca1\u0ccd\u0cb5\u0cc7\u0ca8\u0ccd\u200c \u0cac\u0ccd\u0cb0\u0cbe\u0cb5\u0cc6\u0cc2\u00a0\u00a0 \u00a0\u00a0\u00a0 \u00a04-0-46-1\u0cb0\u0cb5\u0cc0\u0c82\u0ca6\u0ccd\u0cb0 \u0c9c\u0ca1\u0cc7\u0c9c\u00a0\u00a0 \u00a0\u00a0\u00a0 \u00a02-0-24-1\u0c9a\u0cc6\u0ca8\u0ccd\u0ca8\u0cc8 \u0cb8\u0cc2\u0caa\u0cb0\u0ccd\u200c \u0c95\u0cbf\u0c82\u0c97\u0ccd\u0cb8\u0ccd\u200c\u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a0117\u0cab\u0cbe \u0ca1\u0cc1 \u0caa\u0ccd\u0cb2\u0cc6\u0cb8\u0cbf\u0cb8\u0ccd\u200c\u00a0\u00a0 \u00a0\u0cb8\u0cbf \u0cae\u0ca4\u0ccd\u0ca4\u0cc1 \u0cac\u0cbf \u0cb8\u0c82\u0ca6\u0cc0\u0caa\u0ccd\u200c\u00a0\u00a0 \u00a010\u0cb8\u0cc1\u0cb0\u0cc7\u0cb6\u0ccd\u200c \u0cb0\u0cc8\u0ca8\u0cbe\u00a0\u00a0 \u00a0\u0cb8\u0cbf \u0c97\u0ccb\u0cb8\u0ccd\u0cb5\u0cbe\u0cae\u0cbf \u0cac\u0cbf \u0cac\u0ccd\u0cb0\u0cbe\u0ca4\u0ccd\u200c\u0cb5\u0cc7\u0c9f\u0ccd\u200c\u00a0\u00a0 \u00a032\u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a017\u0c87\u0ca4\u0cb0\u00a0\u00a0 \u00a0\u00a0\u00a0 \u00a05\u0c92\u0c9f\u0ccd\u0c9f\u0cc1 \u00a0(18.3 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 2 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0181\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-16, 2-133.\u0cac\u0ccc\u0cb2\u0cbf\u0c82\u0c97\u0ccd\u200c: \u0cad\u0cc1\u0cb5\u0ca8\u0cc7\u0cb6\u0ccd\u0cb5\u0cb0\u0ccd\u200c \u0c95\u0cc1\u0cae\u0cbe\u0cb0\u0ccd\u200c\u00a0\u00a0 \u00a04-1-17-0\u0cb8\u0c82\u0ca6\u0cc0\u0caa\u0ccd\u200c \u0cb6\u0cb0\u0ccd\u0cae\u00a0\u00a0 \u00a0\u00a0\u00a0 \u00a04-0-52-1\u0cb8\u0cbf\u0ca6\u0ccd\u0ca7\u0cbe\u0cb0\u0ccd\u0ca5\u0ccd \u0c95\u0ccc\u0cb2\u0ccd\u200c\u00a0\u00a0 \u00a0\u00a0\u00a0 \u00a03-0-43-0\u0cb0\u0cb6\u0cc0\u0ca6\u0ccd\u200c \u0c96\u0cbe\u0ca8\u0ccd\u200c\u00a0\u00a0 \u00a0\u00a0\u00a0 \u00a04-0-25-0\u0cb6\u0c95\u0cbf\u0cac\u0ccd\u200c \u0c85\u0cb2\u0ccd\u200c \u0cb9\u0cb8\u0ca8\u0ccd\u200c\u00a0\u00a0 \u00a0\u00a0\u00a0 \u00a01-0-15-0\u0c95\u0cbe\u0cb0\u0ccd\u0cb2\u0ccb\u0cb8\u0ccd\u200c \u0cac\u0ccd\u0cb0\u0cbe\u0ca4\u0ccd\u200c\u0cb5\u0cc7\u0c9f\u0ccd\u200c\u00a0\u00a0 \u00a0\u00a0\u00a0 \u00a02.3-0-27-1\u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0: \u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c"], "title": "\u0cb5\u0cbe\u0c9f\u0ccd\u0cb8\u0ca8\u0ccd\u200c \u0c85\u0cae\u0ccb\u0c98 \u0cb6\u0ca4\u0c95; \u0cb8\u0cc2\u0caa\u0cb0\u0ccd\u200c \u0c9a\u0cc6\u0ca8\u0ccd\u0ca8\u0cc8 \u0c9a\u0cbe\u0c82\u0caa\u0cbf\u0caf\u0ca8\u0ccd\u200c\u200b\u200b\u200b\u200b\u200b\u200b\u200b"},
{"url": "https://www.udayavani.com/kannada/news/sports-news/296699/ipl-2018-final-chennai-super-kings-vs-sunrisers-hyderabad", "content": ["\u0cb5\u0cbe\u0c82\u0c96\u0cc7\u0ca1\u0cc6: 2018\u0ca8\u0cc7 \u0cb8\u0cbe\u0cb2\u0cbf\u0ca8 \u0c90\u0caa\u0cbf\u0c8e\u0cb2\u0ccd\u200c \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf \u0c95\u0ccd\u0cb2\u0cc8\u0cae\u0ccd\u0caf\u0cbe\u0c95\u0ccd\u0cb8\u0ccd\u200c \u0cb9\u0c82\u0ca4\u0c95\u0ccd\u0c95\u0cc6 \u0cac\u0c82\u0ca6\u0cbf\u0ca6\u0cc6. \u0cb2\u0cc0\u0c97\u0ccd\u200c \u0cb9\u0c82\u0ca4\u0ca6 2 \u0c85\u0c97\u0ccd\u0cb0\u0cb8\u0ccd\u0ca5\u0cbe\u0ca8\u0cbf\u0c97\u0cb3\u0cbe\u0ca6 \u0cb8\u0ca8\u0ccd\u200c\u0cb0\u0cc8\u0cb8\u0cb0\u0ccd \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cae\u0ca4\u0ccd\u0ca4\u0cc1 \u0c9a\u0cc6\u0ca8\u0ccd\u0ca8\u0cc8 \u0cb8\u0cc2\u0caa\u0cb0\u0ccd\u200c \u0c95\u0cbf\u0c82\u0c97\u0ccd\u0cb8\u0ccd\u200c \u0ca4\u0c82\u0ca1\u0c97\u0cb3\u0cc7 \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0cb8\u0cc1\u0ca4\u0ccd\u0ca4\u0cbf\u0ca8\u0cb2\u0ccd\u0cb2\u0cbf \u0caa\u0cbe\u0cb0\u0cae\u0ccd\u0caf \u0cb8\u0cbe\u0ca7\u0cbf\u0cb8\u0cb2\u0cc1 \u0cae\u0cc1\u0c82\u0ca6\u0cbe\u0c97\u0cbf\u0cb0\u0cc1\u0cb5\u0cc1\u0ca6\u0cc1 \u0c88 \u0cac\u0cbe\u0cb0\u0cbf\u0caf \u0cb5\u0cbf\u0cb6\u0cc7\u0cb7.", "\u0cb0\u0cb5\u0cbf\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \u0cae\u0cc1\u0c82\u0cac\u0caf\u0cbf\u0caf \"\u0cb5\u0cbe\u0c82\u0c96\u0cc7\u0ca1\u0cc6 \u0cb8\u0ccd\u0c9f\u0cc7\u0ca1\u0cbf\u0caf\u0c82'\u0ca8\u0cb2\u0ccd\u0cb2\u0cbf \u0cae\u0cb9\u0cc7\u0c82\u0ca6\u0ccd\u0cb0 \u0cb8\u0cbf\u0c82\u0c97\u0ccd\u200c \u0ca7\u0ccb\u0ca8\u0cbf \u0cb9\u0cbe\u0c97\u0cc2 \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0ca8\u0cc7\u0ca4\u0cc3\u0ca4\u0ccd\u0cb5\u0ca6 \u0ca4\u0c82\u0ca1\u0c97\u0cb3\u0cbf\u0c82\u0ca6 \u0ca6\u0cc6\u0cc2\u0ca1\u0ccd\u0ca1 \u0cb9\u0ccb\u0cb0\u0cbe\u0c9f\u0cb5\u0ca8\u0ccd\u0ca8\u0cc1 \u0ca8\u0cbf\u0cb0\u0cc0\u0c95\u0ccd\u0cb7\u0cbf\u0cb8\u0cb2\u0cbe\u0c97\u0cbf\u0ca6\u0cc6. \u0c87\u0ca6\u0cc1 \u0c87\u0ca4\u0ccd\u0ca4\u0c82\u0ca1\u0c97\u0cb3 \u0ca8\u0ca1\u0cc1\u0cb5\u0cc6 \u0c88 \u0cb5\u0cb0\u0ccd\u0cb7 \u0ca8\u0ca1\u0cc6\u0caf\u0cc1\u0ca4\u0ccd\u0ca4\u0cbf\u0cb0\u0cc1\u0cb5 4\u0ca8\u0cc7 \u0cae\u0cc1\u0c96\u0cbe\u0cae\u0cc1\u0c96\u0cc0. \u0cb9\u0cbf\u0c82\u0ca6\u0cbf\u0ca8 \u0cae\u0cc2\u0cb0\u0cc2 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0cb8\u0ccd\u0caa\u0cb7\u0ccd\u0c9f \u0cae\u0cc7\u0cb2\u0cc1\u0c97\u0cc8 \u0cb8\u0cbe\u0ca7\u0cbf\u0cb8\u0cbf\u0ca6 \u0ca7\u0ccb\u0ca8\u0cbf \u0caa\u0ca1\u0cc6 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0c97\u0cc6 \u0cb8\u0ccb\u0cb2\u0cc1\u0ca3\u0cbf\u0cb8\u0cbf \u0cae\u0cc6\u0cb0\u0cc6\u0ca6\u0cbf\u0ca4\u0ccd\u0ca4\u0cc1.\u00a0", "\u0cb2\u0cc0\u0c97\u0ccd\u200c \u0cb9\u0c82\u0ca4\u0ca6 2 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0c95\u0ccd\u0cb0\u0cae\u0cb5\u0cbe\u0c97\u0cbf 4 \u0cb0\u0ca8\u0ccd\u200c \u0cb9\u0cbe\u0c97\u0cc2 8 \u0cb5\u0cbf\u0c95\u0cc6\u0c9f\u0ccd\u200c\u0c97\u0cb3\u0cbf\u0c82\u0ca6 \u0c97\u0cc6\u0ca6\u0ccd\u0ca6 \u0c9a\u0cc6\u0ca8\u0ccd\u0ca8\u0cc8, \u0cb5\u0cbe\u0c82\u0c96\u0cc7\u0ca1\u0cc6\u0caf\u0cb2\u0ccd\u0cb2\u0cc7 \u0ca8\u0ca1\u0cc6\u0ca6 \u0cae\u0cca\u0ca6\u0cb2 \u0c95\u0ccd\u0cb5\u0cbe\u0cb2\u0cbf\u0cab\u0cc8\u0caf\u0cb0\u0ccd\u200c \u0c95\u0cbe\u0cb3\u0c97\u0ca6\u0cb2\u0ccd\u0cb2\u0cbf 2 \u0cb5\u0cbf\u0c95\u0cc6\u0c9f\u0ccd\u200c \u0c85\u0c82\u0ca4\u0cb0\u0ca6 \u0ca8\u0c82\u0cac\u0cb2\u0cbe\u0c97\u0ca6 \u0c97\u0cc6\u0cb2\u0cc1\u0cb5\u0cc1 \u0cb8\u0cbe\u0ca7\u0cbf\u0cb8\u0cbf\u0ca4\u0ccd\u0ca4\u0cc1. \u0c88 \u0cae\u0cc2\u0cb0\u0cc2 \u0cb8\u0ccb\u0cb2\u0cbf\u0c97\u0cc6 \u0c95\u0cc6\u0cc2\u0ca8\u0cc6\u0caf \u0c92\u0c82\u0ca6\u0cc7 \u0c8f\u0c9f\u0cbf\u0ca8\u0cb2\u0ccd\u0cb2\u0cbf \u0cb8\u0cc7\u0ca1\u0cc1 \u0ca4\u0cc0\u0cb0\u0cbf\u0cb8\u0cbf\u0c95\u0cc6\u0cc2\u0cb3\u0ccd\u0cb3\u0cb2\u0cc1 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0c97\u0cc6 \u0cb8\u0cbe\u0ca7\u0ccd\u0caf\u0cb5\u0cc7 \u0c8e\u0c82\u0cac\u0cc1\u0ca6\u0cc1 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0c85\u0cad\u0cbf\u0cae\u0cbe\u0ca8\u0cbf\u0c97\u0cb3 \u0c95\u0cc1\u0ca4\u0cc2\u0cb9\u0cb2.", "\u0c9a\u0cc6\u0ca8\u0ccd\u0ca8\u0cc8\u0c97\u0cc6 7\u0ca8\u0cc7 \u0cab\u0cc8\u0ca8\u0cb2\u0ccd\u200c\u0c8e\u0cb0\u0ca1\u0cc1 \u0cb5\u0cb0\u0ccd\u0cb7\u0c97\u0cb3 \u0ca8\u0cbf\u0cb7\u0cc7\u0ca7 \u0caa\u0cc2\u0cb0\u0cc8\u0cb8\u0cbf\u0c95\u0cc6\u0cc2\u0c82\u0ca1\u0cc1 \u0cac\u0c82\u0ca6 \u0ca7\u0ccb\u0ca8\u0cbf \u0cb8\u0cbe\u0cb0\u0ca5\u0ccd\u0caf\u0ca6 \u0c9a\u0cc6\u0ca8\u0ccd\u0ca8\u0cc8 \u0cb8\u0cc2\u0caa\u0cb0\u0ccd\u200c \u0c95\u0cbf\u0c82\u0c97\u0ccd\u0cb8\u0ccd\u200c \u0ca4\u0c82\u0ca1 \u0c85\u0ca6\u0cc7 \u0cb9\u0cb3\u0cc6\u0caf \u0c9a\u0cbe\u0cb0\u0ccd\u0cae\u0ccd \u0c89\u0cb3\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cc1 \u0cac\u0c82\u0ca6\u0ca6\u0ccd\u0ca6\u0cca\u0c82\u0ca6\u0cc1 \u0cb9\u0cc6\u0c9a\u0ccd\u0c9a\u0cc1\u0c97\u0cbe\u0cb0\u0cbf\u0c95\u0cc6. \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0ca8\u0c82\u0ca4\u0cc6 9 \u0c9c\u0caf \u0cb8\u0cbe\u0ca7\u0cbf\u0cb8\u0cbf\u0ca6 \u0c9a\u0cc6\u0ca8\u0ccd\u0ca8\u0cc8 \u0cb0\u0ca8\u0ccd\u200c\u0cb0\u0cc7\u0c9f\u0ccd\u200c\u0ca8\u0cb2\u0ccd\u0cb2\u0cbf \u0cb9\u0cbf\u0c82\u0ca6\u0cc1\u0cb3\u0cbf\u0ca6\u0cc1 \u0cb2\u0cc0\u0c97\u0ccd\u200c \u0cb9\u0c82\u0ca4\u0ca6\u0cb2\u0ccd\u0cb2\u0cbf \u0ca6\u0ccd\u0cb5\u0cbf\u0ca4\u0cc0\u0caf \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf \u0c89\u0cb3\u0cbf\u0caf\u0cac\u0cc7\u0c95\u0cbe\u0caf\u0cbf\u0ca4\u0cc1. \u0c86\u0ca6\u0cb0\u0cc6 \u0ca7\u0ccb\u0ca8\u0cbf \u0caa\u0ca1\u0cc6\u0caf \u0cb8\u0cbe\u0ca7\u0ca8\u0cc6\u0caf\u0cc6\u0cb2\u0ccd\u0cb2 \u0c9f\u0cbe\u0caa\u0ccd\u200c \u0c95\u0ccd\u0cb2\u0cbe\u0cb8\u0ccd\u200c\u0ca8\u0cb2\u0ccd\u0cb2\u0cc7 \u0c87\u0ca4\u0ccd\u0ca4\u0cc1 \u0c8e\u0c82\u0cac\u0cc1\u0ca6\u0cc1 \u0c97\u0cae\u0ca8\u0cbe\u0cb0\u0ccd\u0cb9. \u0cab\u0cc8\u0ca8\u0cb2\u0cbf\u0cb8\u0ccd\u0c9f\u0ccd\u200c \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0c86\u0ca1\u0cbf\u0ca6 \u0c8e\u0cb2\u0ccd\u0cb2 3 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0c97\u0cc6\u0ca6\u0ccd\u0ca6\u0ca6\u0ccd\u0ca6\u0cc7 \u0c87\u0ca6\u0c95\u0ccd\u0c95\u0cc6 \u0cb8\u0cbe\u0c95\u0ccd\u0cb7\u0cbf.", "\u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c85\u0ca4\u0cc0 \u0cb9\u0cc6\u0c9a\u0ccd\u0c9a\u0cc1 7 \u0cb8\u0cb2 \u0cab\u0cc8\u0ca8\u0cb2\u0ccd\u200c \u0c95\u0c82\u0ca1\u0cbf\u0cb0\u0cc1\u0cb5 \u0ca4\u0c82\u0ca1\u0cb5\u0cc6\u0c82\u0cac \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6 \u0cb9\u0cca\u0c82\u0ca6\u0cbf\u0cb0\u0cc1\u0cb5 \u0c9a\u0cc6\u0ca8\u0ccd\u0ca8\u0cc8 \u0c88\u0cb5\u0cb0\u0cc6\u0c97\u0cc6 \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0c86\u0c97\u0cbf \u0cae\u0cc2\u0ca1\u0cbf\u0cac\u0c82\u0ca6\u0ca6\u0ccd\u0ca6\u0cc1 2 \u0cb8\u0cb2 \u0cae\u0cbe\u0ca4\u0ccd\u0cb0. 2010\u0cb0\u0cb2\u0ccd\u0cb2\u0cbf \u0cae\u0cca\u0ca6\u0cb2 \u0cb8\u0cb2 \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0c8e\u0ca4\u0ccd\u0ca4\u0cbf\u0ca6 \u0ca7\u0ccb\u0ca8\u0cbf \u0caa\u0ca1\u0cc6 \u0cae\u0cc1\u0c82\u0ca6\u0cbf\u0ca8 \u0cb5\u0cb0\u0ccd\u0cb7 \u0c87\u0ca6\u0ca8\u0ccd\u0ca8\u0cc1 \u0c89\u0cb3\u0cbf\u0cb8\u0cbf\u0c95\u0cc6\u0cc2\u0cb3\u0ccd\u0cb3\u0cc1\u0cb5\u0cb2\u0ccd\u0cb2\u0cbf \u0caf\u0cb6\u0cb8\u0ccd\u0cb5\u0cbf\u0caf\u0cbe\u0c97\u0cbf\u0ca4\u0ccd\u0ca4\u0cc1. \u0cb8\u0ca4\u0ca4 2 \u0cb8\u0cb2 \u0c90\u0caa\u0cbf\u0c8e\u0cb2\u0ccd\u200c \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0c8e\u0ca8\u0cbf\u0cb8\u0cbf\u0c95\u0cc6\u0cc2\u0c82\u0ca1 \u0c8f\u0c95\u0cc8\u0c95 \u0ca4\u0c82\u0ca1\u0cb5\u0cc6\u0c82\u0cac\u0cc1\u0ca6\u0cc1 \u0c9a\u0cc6\u0ca8\u0ccd\u0ca8\u0cc8 \u0caa\u0cbe\u0cb2\u0cbf\u0ca8 \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6. \u0c86\u0ca6\u0cb0\u0cc6 \u0c89\u0cb3\u0cbf\u0ca6 4 \u0cab\u0cc8\u0ca8\u0cb2\u0ccd\u200c\u0c97\u200c\u0cb3\u0cb2\u0ccd\u0cb2\u0cbf \u0cb8\u0ccb\u0cb2\u0ca8\u0cc1\u0cad\u0cb5\u0cbf\u0cb8\u0cbf\u0ca6\u0ccd\u0ca6\u0cc1 \u0ca7\u0ccb\u0ca8\u0cbf \u0caa\u0ca1\u0cc6\u0c97\u0cc6 \u0c8e\u0ca6\u0cc1\u0cb0\u0cbe\u0ca6 \u0ca6\u0cc6\u0cc2\u0ca1\u0ccd\u0ca1 \u0cb9\u0cbf\u0ca8\u0ccd\u0ca8\u0ca1\u0cc6\u0caf\u0cc7 \u0c86\u0c97\u0cbf\u0ca6\u0cc6. 2011\u0cb0\u0cb2\u0ccd\u0cb2\u0cbf \u0c95\u0cc6\u0cc2\u0ca8\u0cc6\u0caf \u0cb8\u0cb2 \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0c8e\u0ca8\u0cbf\u0cb8\u0cbf\u0c95\u0cc6\u0cc2\u0c82\u0ca1 \u0cac\u0cb3\u0cbf\u0c95 3 \u0cb8\u0cb2 \u0c85\u0ca6\u0cc1 \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c8e\u0ca1\u0cb5\u0cbf\u0ca6\u0cc6.\u0c85\u0c82\u0ca6\u0cb9\u0cbe\u0c97\u0cc6 \u0c90\u0caa\u0cbf\u0c8e\u0cb2\u0ccd\u200c \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c9a\u0cc6\u0ca8\u0ccd\u0ca8\u0cc8-\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0caa\u0cb0\u0cb8\u0ccd\u0caa\u0cb0 \u0c8e\u0ca6\u0cc1\u0cb0\u0cbe\u0c97\u0cc1\u0ca4\u0ccd\u0ca4\u0cbf\u0cb0\u0cc1\u0cb5\u0cc1\u0ca6\u0cc1 \u0c87\u0ca6\u0cc7 \u0cae\u0cca\u0ca6\u0cb2\u0cc1!", "2016\u0cb0 \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0ca4\u0c82\u0ca12016\u0cb0 \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0cb8\u0ca8\u0ccd\u200c\u0cb0\u0cc8\u0cb8\u0cb0\u0ccd \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0c95\u0cbe\u0ca3\u0cc1\u0ca4\u0ccd\u0ca4\u0cbf\u0cb0\u0cc1\u0cb5 2\u0ca8\u0cc7 \u0c90\u0caa\u0cbf\u0c8e\u0cb2\u0ccd\u200c \u0cab\u0cc8\u0ca8\u0cb2\u0ccd\u200c \u0c87\u0ca6\u0cbe\u0c97\u0cbf\u0ca6\u0cc6. \u0c85\u0c82\u0ca6\u0cc1 \u0c86\u0cb0\u0ccd\u200c\u0cb8\u0cbf\u0cac\u0cbf\u0caf\u0ca8\u0ccd\u0ca8\u0cc1 8 \u0cb0\u0ca8\u0ccd\u0ca8\u0cc1\u0c97\u0cb3\u0cbf\u0c82\u0ca6 \u0cae\u0ca3\u0cbf\u0cb8\u0cbf\u0ca6 \u0ca1\u0cc7\u0cb5\u0cbf\u0ca1\u0ccd\u200c \u0cb5\u0cbe\u0cb0\u0ccd\u0ca8\u0cb0\u0ccd\u200c \u0cac\u0cb3\u0c97 \u0cae\u0cca\u0ca6\u0cb2 \u0c85\u0cb5\u0c95\u0cbe\u0cb6\u0ca6\u0cb2\u0ccd\u0cb2\u0cc7 \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0c86\u0c97\u0cbf \u0cae\u0cc6\u0cb0\u0cc6\u0ca6\u0cbf\u0ca4\u0ccd\u0ca4\u0cc1. \u0c88 \u0cac\u0cbe\u0cb0\u0cbf \u0cb5\u0cbe\u0cb0\u0ccd\u0ca8\u0cb0\u0ccd\u200c \u0c97\u0cc8\u0cb0\u0cb2\u0ccd\u0cb2\u0cbf \u0ca8\u0ccd\u0caf\u0cc2\u0c9c\u0cbf\u0cb2\u0ccd\u0caf\u0cbe\u0c82\u0ca1\u0cbf\u0ca8 \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0c89\u0ca4\u0ccd\u0ca4\u0cae \u0cb0\u0cc0\u0ca4\u0cbf\u0caf\u0cb2\u0ccd\u0cb2\u0cc7 \u0ca4\u0c82\u0ca1\u0cb5\u0ca8\u0ccd\u0ca8\u0cc1 \u0cae\u0cc1\u0ca8\u0ccd\u0ca8\u0ca1\u0cc6\u0cb8\u0cbf\u0c95\u0cc6\u0cc2\u0c82\u0ca1\u0cc1 \u0cac\u0c82\u0ca6\u0cbf\u0ca6\u0ccd\u0ca6\u0cbe\u0cb0\u0cc6. \u0c86\u0ca6\u0cb0\u0cc6 \u0c88 \u0cb5\u0cb0\u0ccd\u0cb7 \u0c9a\u0cc6\u0ca8\u0ccd\u0ca8\u0cc8 \u0cb5\u0cbf\u0cb0\u0cc1\u0ca6\u0ccd\u0ca7 \u0c86\u0ca1\u0cbf\u0ca6 \u0c8e\u0cb2\u0ccd\u0cb2 3 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0c8e\u0ca1\u0cb5\u0cbf\u0ca6\u0ccd\u0ca6\u0cc1 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0caa\u0cbe\u0cb2\u0cbf\u0c97\u0cc6 \u0cad\u0cbe\u0cb0\u0cc0 \u0cb9\u0cbf\u0ca8\u0ccd\u0ca8\u0ca1\u0cc6\u0caf\u0cc7 \u0c86\u0c97\u0cbf\u0ca6\u0cc6.\u0cae\u0cca\u0ca6\u0cb2 \u0c95\u0ccd\u0cb5\u0cbe\u0cb2\u0cbf\u0cab\u0cc8\u0caf\u0cb0\u0ccd\u200c \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0c97\u0cc6\u0cb2\u0cc1\u0cb5\u0cc1 \u0c87\u0ca8\u0ccd\u0ca8\u0cc7\u0ca8\u0cc1 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0c97\u0cc6 \u0c92\u0cb2\u0cbf\u0caf\u0cc1\u0cb5\u0cc1\u0ca6\u0cbf\u0ca4\u0ccd\u0ca4\u0cc1, \u0c86\u0ca6\u0cb0\u0cc6 \u0c86\u0cb0\u0c82\u0cad\u0c95\u0cbe\u0cb0 \u0cab\u0cbe \u0ca1\u0cc1 \u0caa\u0ccd\u0cb2\u0cc6\u0cb8\u0cbf\u0cb8\u0ccd\u200c \u0c87\u0ca6\u0c95\u0ccd\u0c95\u0cc6 \u0c85\u0ca1\u0ccd\u0ca1\u0cbf\u0caf\u0cbe\u0c97\u0cbf \u0caa\u0cb0\u0cbf\u0ca3\u0cae\u0cbf\u0cb8\u0cbf\u0ca6\u0cb0\u0cc1. 4 \u0ca6\u0cbf\u0ca8\u0c97\u0cb3 \u0cb9\u0cbf\u0c82\u0ca6\u0cc6 \u0cb5\u0cbe\u0c82\u0c96\u0cc7\u0ca1\u0cc6\u0caf\u0cb2\u0ccd\u0cb2\u0cbf \u0c95\u0cc8\u0ca4\u0caa\u0ccd\u0caa\u0cbf\u0ca6 \u0c9c\u0caf \u0cb0\u0cb5\u0cbf\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \u0cb8\u0ca8\u0ccd\u200c\u0cb0\u0cc8\u0cb8\u0cb0\u0ccd \u0c95\u0cc8 \u0cb9\u0cbf\u0ca1\u0cbf\u0ca6\u0cc0\u0ca4\u0cc7 \u0c8e\u0c82\u0cac\u0cc1\u0ca6\u0cc6\u0cc2\u0c82\u0ca6\u0cc1 \u0ca6\u0cc6\u0cc2\u0ca1\u0ccd\u0ca1 \u0caa\u0ccd\u0cb0\u0cb6\u0ccd\u0ca8\u0cc6.", "\u0c9a\u0cc6\u0ca8\u0ccd\u0ca8\u0cc8 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb5\u0cb0\u0ccd\u0cb8\u0cb8\u0ccd\u200c \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cac\u0ccc\u0cb2\u0cbf\u0c82\u0c97\u0ccd\u200c\u0cb0\u0cb5\u0cbf\u0cb5\u0cbe\u0cb0\u0ca6 \u0cab\u0cc8\u0ca8\u0cb2\u0ccd\u200c \u0c9a\u0cc6\u0ca8\u0ccd\u0ca8\u0cc8 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb9\u0cbe\u0c97\u0cc2 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0ca4\u0c82\u0ca1\u0ca6 \u0cac\u0ccc\u0cb2\u0cbf\u0c82\u0c97\u0ccd\u200c \u0cae\u0cc7\u0cb2\u0cbe\u0c9f\u0cb5\u0cbe\u0c97\u0cbf \u0caa\u0cb0\u0cbf\u0ca3\u0cae\u0cbf\u0cb8\u0cc1\u0cb5 \u0cb8\u0cbe\u0ca7\u0ccd\u0caf\u0ca4\u0cc6 \u0c87\u0ca6\u0cc6. \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0c97\u0cc6 \u0cb9\u0ccb\u0cb2\u0cbf\u0cb8\u0cbf\u0ca6\u0cb0\u0cc6 \u0c9a\u0cc6\u0ca8\u0ccd\u0ca8\u0cc8 \u0ca4\u0c82\u0ca1\u0ca6 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb9\u0cc6\u0c9a\u0ccd\u0c9a\u0cc1 \u0cac\u0cb2\u0cbf\u0cb7\u0ccd\u0ca0. \u0ca1\u0cc1 \u0caa\u0ccd\u0cb2\u0cc6\u0cb8\u0cbf\u0cb8\u0ccd\u200c, \u0cb5\u0cbe\u0c9f\u0ccd\u0cb8\u0ca8\u0ccd\u200c, \u0cb0\u0cc8\u0ca8\u0cbe, \u0ca7\u0ccb\u0ca8\u0cbf, \u0cb0\u0cbe\u0caf\u0cc1\u0ca1\u0cc1, \u0cac\u0ccd\u0cb0\u0cbe\u0cb5\u0cc6\u0cc2 \u0c85\u0cb5\u0cb0\u0cc6\u0cb2\u0ccd\u0cb2 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb5\u0cbf\u0cad\u0cbe\u0c97\u0c95\u0ccd\u0c95\u0cc6 \u0cb6\u0c95\u0ccd\u0ca4\u0cbf \u0ca4\u0cc1\u0c82\u0cac\u0cc1\u0ca4\u0ccd\u0ca4\u0cb2\u0cc7 \u0cac\u0c82\u0ca6\u0cbf\u0ca6\u0ccd\u0ca6\u0cbe\u0cb0\u0cc6. \u0cac\u0ccc\u0cb2\u0cbf\u0c82\u0c97\u0cbf\u0ca8\u0cb2\u0ccd\u0cb2\u0cbf \u0c8e\u0ca8\u0ccd\u200c\u0c97\u0cbf\u0ca1\u0cbf\u0caf\u0cb7\u0ccd\u0c9f\u0cc7 \u0cb9\u0cc6\u0c9a\u0ccd\u0c9a\u0cc1 \u0c85\u0caa\u0cbe\u0caf\u0c95\u0cbe\u0cb0\u0cbf.", "\u0c86\u0ca6\u0cb0\u0cc6 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0ca7\u0cb5\u0ca8\u0ccd\u200c, \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0c85\u0cb5\u0cb0\u0cbf\u0cac\u0ccd\u0cac\u0cb0\u0ca8\u0ccd\u0ca8\u0cc7 \u0cb9\u0cc6\u0c9a\u0ccd\u0c9a\u0cc1 \u0c85\u0cb5\u0cb2\u0c82\u0cac\u0cbf\u0cb8\u0cbf\u0ca6\u0cc6. \u0c88 2 \u0cb5\u0cbf\u0c95\u0cc6\u0c9f\u0ccd\u200c \u0cac\u0cc7\u0c97 \u0cac\u0cbf\u0ca6\u0ccd\u0ca6\u0cb0\u0cc6 \u0ca4\u0c82\u0ca1\u0c95\u0ccd\u0c95\u0cc6 \u0c97\u0c82\u0ca1\u0cbe\u0c82\u0ca4\u0cb0 \u0ca4\u0caa\u0ccd\u0caa\u0cbf\u0ca6\u0ccd\u0ca6\u0cb2\u0ccd\u0cb2. \u0c95\u0cc6\u0c95\u0cc6\u0c86\u0cb0\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0cb0\u0cb6\u0cc0\u0ca6\u0ccd\u200c \u0c96\u0cbe\u0ca8\u0ccd\u200c \u0cb8\u0cbf\u0ca1\u0cbf\u0caf\u0ca6\u0cc7 \u0cb9\u0ccb\u0c97\u0cbf\u0ca6\u0ccd\u0ca6\u0cb0\u0cc6 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0c88 \u0cb9\u0c82\u0ca4\u0c95\u0ccd\u0c95\u0cc6 \u0cac\u0cb0\u0cc1\u0cb5\u0cc1\u0ca6\u0cc1 \u0c85\u0ca8\u0cc1\u0cae\u0cbe\u0ca8\u0cb5\u0cbf\u0ca4\u0ccd\u0ca4\u0cc1. \u0cb9\u0cc0\u0c97\u0cbe\u0c97\u0cbf \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cae\u0ca4\u0ccd\u0ca4\u0cc2\u0cae\u0ccd\u0cae\u0cc6 \u0cac\u0ccc\u0cb2\u0cbf\u0c82\u0c97\u0ccd\u200c \u0cac\u0cb2\u0cb5\u0ca8\u0ccd\u0ca8\u0cc7 \u0cb9\u0cc6\u0c9a\u0ccd\u0c9a\u0cc1 \u0ca8\u0c82\u0cac\u0cbf\u0c95\u0cc6\u0cc2\u0cb3\u0ccd\u0cb3\u0cac\u0cc7\u0c95\u0cbf\u0ca6\u0cc6. \u0cad\u0cc1\u0cb5\u0cbf, \u0cb0\u0cb6\u0cc0\u0ca6\u0ccd\u200c, \u0c95\u0ccc\u0cb2\u0ccd\u200c, \u0cb6\u0c95\u0cbf\u0cac\u0ccd\u200c, \u0cac\u0ccd\u0cb0\u0cbe\u0ca4\u0ccd\u200c\u0cb5\u0cc7\u0c9f\u0ccd\u200c \u0c85\u0cb5\u0cb0\u0cc6\u0cb2\u0ccd\u0cb2 \u0cb9\u0cc6\u0c9a\u0ccd\u0c9a\u0cc1 \u0c98\u0cbe\u0ca4\u0c95\u0cb5\u0cbe\u0c97\u0cac\u0cb2\u0ccd\u0cb2\u0cb0\u0cc1. \u0c96\u0cb2\u0cc0\u0cb2\u0ccd\u200c \u0c85\u0cb9\u0ccd\u0cae\u0ca6\u0ccd\u200c \u0cac\u0ca6\u0cb2\u0cc1 \u0cae\u0ca4\u0ccd\u0ca4\u0cc6 \u0cb8\u0c82\u0ca6\u0cc0\u0caa\u0ccd\u200c \u0cb6\u0cb0\u0ccd\u0cae \u0c85\u0cb5\u0c95\u0cbe\u0cb6 \u0caa\u0ca1\u0cc6\u0caf\u0cc1\u0cb5 \u0cb8\u0cbe\u0ca7\u0ccd\u0caf\u0ca4\u0cc6 \u0c87\u0ca6\u0cc6.", "\u0c87\u0c82\u0ca6\u0cc1 \u0cab\u0cc8\u0ca8\u0cb2\u0ccd\u200c\u0c9a\u0cc6\u0ca8\u0ccd\u0ca8\u0cc8-\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0cb8\u0ccd\u0ca5\u0cb3: \u0cae\u0cc1\u0c82\u0cac\u0caf\u0cbf\u0c86\u0cb0\u0c82\u0cad: 7.00\u0caa\u0ccd\u0cb0\u0cb8\u0cbe\u0cb0: \u0cb8\u0ccd\u0c9f\u0cbe\u0cb0\u0ccd\u200c \u0ca8\u0ccd\u0caa\u0ccb\u0cb0\u0ccd\u0c9f\u0ccd\u0cb8\u0ccd, \u0cb8\u0ccd\u0c9f\u0cbe\u0cb0\u0ccd\u200c \u0cb8\u0cc1\u0cb5\u0cb0\u0ccd\u0ca3 \u0caa\u0ccd\u0cb2\u0cb8\u0ccd\u200c", "\u0c90\u0caa\u0cbf\u0c8e\u0cb2\u0ccd\u200c \u0c9a\u0cbe\u0c82\u0caa\u0cbf\u0caf\u0ca8\u0ccd\u0cb8\u0ccd\u200c\u0cb5\u0cb0\u0ccd\u0cb7\u00a0\u00a0 \u00a0\u0c9a\u0cbe\u0c82\u0caa\u0cbf\u0caf\u0ca8\u0ccd\u200c\u00a0\u00a0 \u00a0\u0cb0\u0ca8\u0ccd\u0ca8\u0cb0\u0ccd\u200c \u0c85\u0caa\u0ccd\u200c\u00a0\u00a0 \u00a0\u0c85\u0c82\u0ca4\u0cb02008\u00a0\u00a0 \u00a0\u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c\u00a0\u00a0 \u00a0\u0c9a\u0cc6\u0ca8\u0ccd\u0ca8\u0cc8\u00a0\u00a0 \u00a03 \u0cb5\u0cbf\u0c95\u0cc6\u0c9f\u0ccd\u200c2009\u00a0\u00a0 \u00a0\u0ca1\u0cc6\u0c95\u0ccd\u0c95\u0ca8\u0ccd\u200c\u00a0\u00a0 \u00a0\u0c86\u0cb0\u0ccd\u200c\u0cb8\u0cbf\u0cac\u0cbf\u00a0\u00a0 \u00a06 \u0cb0\u0ca8\u0ccd\u200c2010\u00a0\u00a0 \u00a0\u0c9a\u0cc6\u0ca8\u0ccd\u0ca8\u0cc8\u00a0\u00a0 \u00a0\u0cae\u0cc1\u0c82\u0cac\u0cc8\u00a0\u00a0 \u00a022 \u0cb0\u0ca8\u0ccd\u200c2011\u00a0\u00a0 \u00a0\u0c9a\u0cc6\u0ca8\u0ccd\u0ca8\u0cc8\u00a0\u00a0 \u00a0\u0c86\u0cb0\u0ccd\u200c\u0cb8\u0cbf\u0cac\u0cbf\u00a0\u00a0 \u00a058 \u0cb0\u0ca8\u0ccd\u200c2012\u00a0\u00a0 \u00a0\u0c95\u0cc6\u0c95\u0cc6\u0c86\u0cb0\u0ccd\u200c\u00a0\u00a0 \u00a0\u0c9a\u0cc6\u0ca8\u0ccd\u0ca8\u0cc8\u00a0\u00a0 \u00a05 \u0cb5\u0cbf\u0c95\u0cc6\u0c9f\u0ccd\u200c2013\u00a0\u00a0 \u00a0\u0cae\u0cc1\u0c82\u0cac\u0cc8\u00a0\u00a0 \u00a0\u0c9a\u0cc6\u0ca8\u0ccd\u0ca8\u0cc8\u00a0\u00a0 \u00a023 \u0cb0\u0ca8\u0ccd\u200c2014\u00a0\u00a0 \u00a0\u0c95\u0cc6\u0c95\u0cc6\u0c86\u0cb0\u0ccd\u200c\u00a0\u00a0 \u00a0\u0caa\u0c82\u0c9c\u0cbe\u0cac\u0ccd\u200c\u00a0\u00a0 \u00a03 \u0cb5\u0cbf\u0c95\u0cc6\u0c9f\u0ccd\u200c2015\u00a0\u00a0 \u00a0\u0cae\u0cc1\u0c82\u0cac\u0cc8\u00a0\u00a0 \u00a0\u0c9a\u0cc6\u0ca8\u0ccd\u0ca8\u0cc8\u00a0\u00a0 \u00a041 \u0cb0\u0ca8\u0ccd\u200c2016\u00a0\u00a0 \u00a0\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u00a0\u00a0 \u00a0\u0c86\u0cb0\u0ccd\u200c\u0cb8\u0cbf\u0cac\u0cbf\u00a0\u00a0 \u00a08 \u0cb0\u0ca8\u0ccd\u200c2017\u00a0\u00a0 \u00a0\u0cae\u0cc1\u0c82\u0cac\u0cc8\u00a0\u00a0 \u00a0\u0caa\u0cc1\u0ca3\u0cc6\u00a0\u00a0 \u00a01 \u0cb0\u0ca8\u0ccd\u200c", "\u0c9a\u0cc6\u0ca8\u0ccd\u0ca8\u0cc8 \u0cb8\u0cbe\u0c97\u0cbf \u0cac\u0c82\u0ca6 \u0cb9\u0cbe\u0ca6\u0cbf\u0c8e\u0ca6\u0cc1\u0cb0\u0cbe\u0cb3\u0cbf\u00a0\u00a0 \u00a0\u0cb8\u0ccd\u0ca5\u0cb3\u00a0\u00a0 \u00a0\u0cab\u200c\u0cb2\u0cbf\u0ca4\u0cbe\u0c82\u0cb61. \u0cae\u0cc1\u0c82\u0cac\u0cc8\u00a0\u00a0 \u00a0\u0cae\u0cc1\u0c82\u0cac\u0caf\u0cbf\u00a0\u00a0 \u00a01 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf2. \u0c95\u0cc6\u0c95\u0cc6\u0c86\u0cb0\u0ccd\u200c\u00a0\u00a0 \u00a0\u0c9a\u0cc6\u0ca8\u0ccd\u0ca8\u0cc8\u00a0\u00a0 \u00a05 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf3. \u0caa\u0c82\u0c9c\u0cbe\u0cac\u0ccd\u200c\u00a0\u00a0 \u00a0\u0cae\u0cca\u0cb9\u0cbe\u0cb2\u0cbf\u00a0\u00a0 \u00a04 \u0cb0\u0ca8\u0ccd\u200c \u0cb8\u0ccb\u0cb2\u0cc14. \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c\u00a0\u00a0 \u00a0\u0caa\u0cc1\u0ca3\u0cc6\u00a0\u00a0 \u00a064 \u0cb0\u0ca8\u0ccd\u200c \u0c9c\u0caf5. \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u00a0\u00a0 \u00a0\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u00a0\u00a0 \u00a04 \u0cb0\u0ca8\u0ccd\u200c \u0c9c\u0caf6. \u0c86\u0cb0\u0ccd\u200c\u0cb8\u0cbf\u0cac\u0cbf\u00a0\u00a0 \u00a0\u0cac\u0cc6\u0c82\u0c97\u0cb3\u0cc2\u0cb0\u0cc1\u00a0\u00a0 \u00a05 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf7. \u0cae\u0cc1\u0c82\u0cac\u0cc8\u00a0\u00a0 \u00a0\u0caa\u0cc1\u0ca3\u0cc6\u00a0\u00a0 \u00a08 \u0cb5\u0cbf\u0c95\u0cc6\u0c9f\u0ccd\u200c \u0cb8\u0ccb\u0cb2\u0cc18. \u0ca1\u0cc6\u0cb2\u0ccd\u0cb2\u0cbf\u00a0\u00a0 \u00a0\u0caa\u0cc1\u0ca3\u0cc6\u00a0\u00a0 \u00a013 \u0cb0\u0ca8\u0ccd\u200c \u0c9c\u0caf9. \u0c95\u0cc6\u0c95\u0cc6\u0c86\u0cb0\u0ccd\u200c\u00a0\u00a0 \u00a0\u0c95\u0ccb\u0cb2\u0ccd\u0c95\u0ca4\u0cbe\u00a0\u00a0 \u00a06 \u0cb5\u0cbf\u0c95\u0cc6\u0c9f\u0ccd\u200c \u0cb8\u0ccb\u0cb2\u0cc110. \u0c86\u0cb0\u0ccd\u200c\u0cb8\u0cbf\u0cac\u0cbf\u00a0\u00a0 \u00a0\u0caa\u0cc1\u0ca3\u0cc6\u00a0\u00a0 \u00a06 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf11. \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c\u00a0\u00a0 \u00a0\u0c9c\u0cc8\u0caa\u0cc1\u0cb0\u00a0\u00a0 \u00a04 \u0cb5\u0cbf\u0c95\u0cc6\u0c9f\u0ccd\u200c \u0cb8\u0ccb\u0cb2\u0cc112. \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u00a0\u00a0 \u00a0\u0caa\u0cc1\u0ca3\u0cc6\u00a0\u00a0 \u00a08 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf13. \u0ca1\u0cc6\u0cb2\u0ccd\u0cb2\u0cbf\u00a0\u00a0 \u00a0\u0cb9\u0cca\u0cb8\u0ca6\u0cbf\u0cb2\u0ccd\u0cb2\u0cbf\u00a0\u00a0 \u00a034 \u0cb0\u0ca8\u0ccd\u200c \u0cb8\u0ccb\u0cb2\u0cc114. \u0caa\u0c82\u0c9c\u0cbe\u0cac\u0ccd\u200c\u00a0\u00a0 \u00a0\u0caa\u0cc1\u0ca3\u0cc6\u00a0\u00a0 \u00a05 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf15. \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u00a0\u00a0 \u00a0\u0cae\u0cc1\u0c82\u0cac\u0cc8\u00a0\u00a0 \u00a02 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf", "\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cb8\u0cbe\u0c97\u0cbf \u0cac\u0c82\u0ca6 \u0cb9\u0cbe\u0ca6\u0cbf\u0c8e\u0ca6\u0cc1\u0cb0\u0cbe\u0cb3\u0cbf\u00a0\u00a0 \u00a0\u0cb8\u0ccd\u0ca5\u0cb3\u00a0\u00a0 \u00a0\u0cab\u200c\u0cb2\u0cbf\u0ca4\u0cbe\u0c82\u0cb61. \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c\u00a0\u00a0 \u00a0\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u00a0\u00a0 \u00a09 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf2. \u0cae\u0cc1\u0c82\u0cac\u0cc8\u00a0\u00a0 \u00a0\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u00a0\u00a0 \u00a01 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf3. \u0c95\u0cc6\u0c95\u0cc6\u0c86\u0cb0\u0ccd\u200c\u00a0\u00a0 \u00a0\u0c95\u0ccb\u0cb2\u0ccd\u0c95\u0ca4\u0cbe\u00a0\u00a0 \u00a06 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf4. \u0caa\u0c82\u0c9c\u0cbe\u0cac\u0ccd\u200c\u00a0\u00a0 \u00a0\u0cae\u0cca\u0cb9\u0cbe\u0cb2\u0cbf\u00a0\u00a0 \u00a015 \u0cb0\u0ca8\u0ccd\u200c \u0cb8\u0ccb\u0cb2\u0cc15. \u0c9a\u0cc6\u0ca8\u0ccd\u0ca8\u0cc8\u00a0\u00a0 \u00a0\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u00a0\u00a0 \u00a04 \u0cb0\u0ca8\u0ccd\u200c \u0cb8\u0ccb\u0cb2\u0cc16. \u0cae\u0cc1\u0c82\u0cac\u0cc8\u00a0\u00a0 \u00a0\u0cae\u0cc1\u0c82\u0cac\u0caf\u0cbf\u00a0\u00a0 \u00a031 \u0cb0\u0ca8\u0ccd\u200c \u0c9c\u0caf7. \u0caa\u0c82\u0c9c\u0cbe\u0cac\u0ccd\u200c\u00a0\u00a0 \u00a0\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u00a0\u00a0 \u00a013 \u0cb0\u0ca8\u0ccd\u200c \u0c9c\u0caf8. \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c\u00a0\u00a0 \u00a0\u0c9c\u0cc8\u0caa\u0cc1\u0cb0\u00a0\u00a0 \u00a011 \u0cb0\u0ca8\u0ccd\u200c \u0c9c\u0caf9. \u0ca1\u0cc6\u0cb2\u0ccd\u0cb2\u0cbf\u00a0\u00a0 \u00a0\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u00a0\u00a0 \u00a07 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf10. \u0c86\u0cb0\u0ccd\u200c\u0cb8\u0cbf\u0cac\u0cbf\u00a0\u00a0 \u00a0\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u00a0\u00a0 \u00a05 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf11. \u0ca1\u0cc6\u0cb2\u0ccd\u0cb2\u0cbf\u00a0\u00a0 \u00a0\u0cb9\u0cca\u0cb8\u0ca6\u0cbf\u0cb2\u0ccd\u0cb2\u0cbf\u00a0\u00a0 \u00a09 \u0cb5\u0cbf\u0c95\u0cc6\u0c9f\u0ccd\u200c \u0c9c\u0caf12. \u0c9a\u0cc6\u0ca8\u0ccd\u0ca8\u0cc8\u00a0\u00a0 \u00a0\u0caa\u0cc1\u0ca3\u0cc6\u00a0\u00a0 \u00a08 \u0cb5\u0cbf\u0c95\u0cc6\u0c9f\u0ccd\u200c \u0cb8\u0ccb\u0cb2\u0cc113. \u0c86\u0cb0\u0ccd\u200c\u0cb8\u0cbf\u0cac\u0cbf\u00a0\u00a0 \u00a0\u0cac\u0cc6\u0c82\u0c97\u0cb3\u0cc2\u0cb0\u0cc1\u00a0\u00a0 \u00a014 \u0cb0\u0ca8\u0ccd\u200c \u0cb8\u0ccb\u0cb2\u0cc114. \u0c95\u0cc6\u0c95\u0cc6\u0c86\u0cb0\u0ccd\u200c\u00a0\u00a0 \u00a0\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u00a0\u00a0 \u00a05 \u0cb5\u0cbf\u0c95\u0cc6\u0c9f\u0ccd\u200c \u0cb8\u0ccb\u0cb2\u0cc115. \u0c9a\u0cc6\u0ca8\u0ccd\u0ca8\u0cc8\u00a0\u00a0 \u00a0\u0cae\u0cc1\u0c82\u0cac\u0caf\u0cbf\u00a0\u00a0 \u00a02 \u0cb5\u0cbf\u0c95\u0cc6\u0c9f\u0ccd\u200c \u0cb8\u0ccb\u0cb2\u0cc116. \u0c95\u0cc6\u0c95\u0cc6\u0c86\u0cb0\u0ccd\u200c\u00a0\u00a0 \u00a0\u0c95\u0ccb\u0cb2\u0ccd\u0c95\u0ca4\u0cbe\u00a0\u00a0 \u00a014 \u0cb0\u0ca8\u0ccd\u200c \u0c9c\u0caf"], "title": "\u0c9a\u0cc6\u0ca8\u0ccd\u0ca8\u0cc8-\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0c85\u0c97\u0ccd\u0cb0 \u0ca4\u0c82\u0ca1\u0c97\u0cb3 \u00a0\u0caa\u0ccd\u0cb0\u0cb6\u0cb8\u0ccd\u0ca4\u0cbf \u0c95\u0cbe\u0cb3\u0c97"},
{"url": "https://www.udayavani.com/kannada/news/sports-news/295406/suresh-raina-lungi-ngidi-star-in-csk-s-5-wicket-win", "content": ["\u0caa\u0cc1\u0ca3\u0cc6: \u0c90\u0caa\u0cbf\u0c8e\u0cb2\u0ccd\u200c \u0cb2\u0cc0\u0c97\u0ccd\u200c \u0cb9\u0c82\u0ca4\u0ca6 \u0c95\u0cc6\u0cc2\u0ca8\u0cc6\u0caf\u0cb2\u0ccd\u0cb2\u0cca\u0c82\u0ca6\u0cc1 \u0cb2\u0cc1\u0c82\u0c97\u0cbf \u0ca1\u0ccd\u0caf\u0cbe\u0ca8\u0ccd\u0cb8\u0ccd\u200c! \u0c87\u0ca6\u0c95\u0ccd\u0c95\u0cc6 \u0cb8\u0cbe\u0c95\u0ccd\u0cb7\u0cbf\u0caf\u0cbe\u0ca6\u0cb5\u0cb0\u0cc1 \u0ca6\u0c95\u0ccd\u0cb7\u0cbf\u0ca3 \u0c86\u0cab\u0ccd\u0cb0\u0cbf\u0c95\u0cbe\u0ca6 \u0cb5\u0cc7\u0c97\u0cbf \u0cb2\u0cc1\u0c82\u0c97\u0cbf\u0cb8\u0cbe\u0ca8\u0cbf \u0c8e\u0ca8\u0ccd\u200c\u0c97\u0cbf\u0ca1\u0cbf. \u0c95\u0cbf\u0c82\u0c97\u0ccd\u0cb8\u0ccd\u200c \u0c87\u0cb2\u0cc6\u0cb5\u0cc6\u0ca8\u0ccd\u200c \u0caa\u0c82\u0c9c\u0cbe\u0cac\u0ccd\u200c \u0ca4\u0c82\u0ca1\u0ca6 \u0cb5\u0cbf\u0cb0\u0cc1\u0ca6\u0ccd\u0ca7 \u0c97\u0cc6\u0cb2\u0cc1\u0cb5\u0cbf\u0ca8 \u0cb0\u0cc2\u0cb5\u0cbe\u0cb0\u0cbf\u0caf\u0cbe\u0c97\u0cbf \u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0 \u0c97\u0ccc\u0cb0\u0cb5\u0c95\u0ccd\u0c95\u0cc6 \u0caa\u0cbe\u0ca4\u0ccd\u0cb0\u0cb0\u0cbe\u0ca6\u0ca6\u0ccd\u0ca6\u0cc1 \u0c8e\u0ca8\u0ccd\u200c\u0c97\u0cbf\u0ca1\u0cbf \u0cb8\u0cbe\u0ca7\u0ca8\u0cc6. \u0c85\u0cb5\u0cb0\u0cc1 \u0c9a\u0cc6\u0ca8\u0ccd\u0ca8\u0cc8 \u0ca4\u0c82\u0ca1\u0ca6 \u0cb8\u0ca6\u0cb8\u0ccd\u0caf\u0ca8\u0cbe\u0c97\u0cbf\u0ca6\u0ccd\u0ca6\u0cc1\u0ca6\u0cb0\u0cbf\u0c82\u0ca6 \"\u0cb2\u0cc1\u0c82\u0c97\u0cbf \u0ca1\u0ccd\u0caf\u0cbe\u0ca8\u0ccd\u0cb8\u0ccd\u200c' \u0cb9\u0ccb\u0cb2\u0cbf\u0c95\u0cc6 \u0cb9\u0cc6\u0c9a\u0ccd\u0c9a\u0cc1 \u0c85\u0cb0\u0ccd\u0ca5\u0caa\u0cc2\u0cb0\u0ccd\u0ca3\u0cb5\u0cc6\u0ca8\u0cbf\u0cb8\u0cc1\u0ca4\u0ccd\u0ca4\u0ca6\u0cc6.", "4 \u0c93\u0cb5\u0cb0\u0ccd\u200c \u0c8e\u0cb8\u0cc6\u0ca6 \u0c8e\u0ca8\u0ccd\u200c\u0c97\u0cbf\u0ca1\u0cbf \u0c92\u0c82\u0ca6\u0ca8\u0ccd\u0ca8\u0cc1 \u0cae\u0cc7\u0ca1\u0ca8\u0ccd\u200c \u0cae\u0cbe\u0ca1\u0cbf, \u0c95\u0cc7\u0cb5\u0cb2 10 \u0cb0\u0ca8\u0ccd\u200c \u0ca8\u0cc0\u0ca1\u0cbf 4 \u0cb5\u0cbf\u0c95\u0cc6\u0c9f\u0ccd\u200c \u0cb9\u0cbe\u0cb0\u0cbf\u0cb8\u0cc1\u0cb5 \u0cae\u0cc2\u0cb2\u0c95 \u0cb2\u0cc1\u0c82\u0c97\u0cbf \u0c8e\u0ca8\u0ccd\u200c\u0c97\u0cbf\u0ca1\u0cbf \u0c85\u0cb8\u0cbe\u0cae\u0cbe\u0ca8\u0ccd\u0caf \u0cb8\u0cbe\u0ca7\u0ca8\u0cc6\u0c97\u0cc6 \u0cb8\u0cbe\u0c95\u0ccd\u0cb7\u0cbf\u0caf\u0cbe\u0ca6\u0cb0\u0cc1. \u0c87\u0ca6\u0cb0\u0cb2\u0ccd\u0cb2\u0cbf \u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c \u0cae\u0ca4\u0ccd\u0ca4\u0cc1 \u0c95\u0ccd\u0cb0\u0cbf\u0cb8\u0ccd\u200c \u0c97\u0cc7\u0cb2\u0ccd\u200c \u0c85\u0cb5\u0cb0 \"\u0cac\u0cbf\u0c97\u0ccd\u200c \u0cb5\u0cbf\u0c95\u0cc6\u0c9f\u0ccd\u200c'\u0c97\u0cb3\u0cc2 \u0c92\u0cb3\u0c97\u0cc6\u0cc2\u0c82\u0ca1\u0cbf\u0ca6\u0ccd\u0ca6\u0cb5\u0cc1.", "\u0c8e\u0ca8\u0ccd\u200c\u0c97\u0cbf\u0ca1\u0cbf \u0cb5\u0cc7\u0c97\u0c95\u0ccd\u0c95\u0cc6 \u0ca4\u0ca4\u0ccd\u0ca4\u0cb0\u0cbf\u0cb8\u0cbf\u0ca6 \u0caa\u0c82\u0c9c\u0cbe\u0cac\u0ccd\u200c 19.4 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 153\u0c95\u0ccd\u0c95\u0cc6 \u0c86\u0cb2\u0ccc\u0c9f\u0cbe\u0ca6\u0cb0\u0cc6, \u0c9a\u0cc6\u0ca8\u0ccd\u0ca8\u0cc8 19.1 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 5 \u0cb5\u0cbf\u0c95\u0cc6\u0c9f\u0cbf\u0c97\u0cc6 159 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf \u0cb5\u0cbf\u0c9c\u0caf\u0cbf\u0caf\u0cbe\u0caf\u0cbf\u0ca4\u0cc1. 14 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf 8 \u0cb8\u0ccb\u0cb2\u0ca8\u0cc1\u0cad\u0cb5\u0cbf\u0cb8\u0cbf\u0ca6 \u0caa\u0c82\u0c9c\u0cbe\u0cac\u0ccd\u200c \u0c95\u0cc2\u0c9f\u0ca6\u0cbf\u0c82\u0ca6 \u0cb9\u0cca\u0cb0\u0cac\u0cbf\u0ca4\u0ccd\u0ca4\u0cc1.", "\u0c85\u0cb5\u0cbf\u0cb8\u0ccd\u0cae\u0cb0\u0ca3\u0cc0\u0caf \u0c90\u0caa\u0cbf\u0c8e\u0cb2\u0ccd\u200c\u0c88 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cbf \u0caa\u0ccd\u0cb0\u0ca4\u0cbf\u0c95\u0ccd\u0cb0\u0cbf\u0caf\u0cbf\u0cb8\u0cbf\u0ca6 \u0cb2\u0cc1\u0c82\u0c97\u0cbf \u0c8e\u0ca8\u0ccd\u200c\u0c97\u0cbf\u0ca1\u0cbf, \"\u0ca8\u0ca8\u0ccd\u0ca8 \u0caa\u0cbe\u0cb2\u0cbf\u0c97\u0cc6 \u0c90\u0caa\u0cbf\u0c8e\u0cb2\u0ccd\u200c \u0ca8\u0cbf\u0c9c\u0c95\u0ccd\u0c95\u0cc2 \u0c85\u0cb5\u0cbf\u0cb8\u0ccd\u0cae\u0cb0\u0ca3\u0cc0\u0caf \u0c85\u0ca8\u0cc1\u0cad\u0cb5 \u0ca8\u0cc0\u0ca1\u0cbf\u0ca6\u0cc6. \u0c90\u0caa\u0cbf\u0c8e\u0cb2\u0ccd\u200c \u0cb9\u0cb0\u0cbe\u0c9c\u0cbf\u0ca8\u0cb2\u0ccd\u0cb2\u0cbf \u0cae\u0cbe\u0cb0\u0cbe\u0c9f\u0cb5\u0cbe\u0ca6\u0cc7\u0ca8\u0cc6\u0c82\u0cac \u0caf\u0cbe\u0cb5 \u0ca8\u0cbf\u0cb0\u0cc0\u0c95\u0ccd\u0cb7\u0cc6\u0caf\u0cc2 \u0ca8\u0ca8\u0ccd\u0ca8\u0cb2\u0ccd\u0cb2\u0cbf\u0cb0\u0cb2\u0cbf\u0cb2\u0ccd\u0cb2. \u0c9a\u0cc6\u0ca8\u0ccd\u0ca8\u0cc8 \u0ca4\u0c82\u0ca1 \u0caa\u0ccd\u0cb0\u0cb5\u0cc7\u0cb6\u0cbf\u0cb8\u0cbf\u0ca6 \u0cac\u0cb3\u0cbf\u0c95 \u0ca4\u0cb0\u0cac\u0cc7\u0ca4\u0cc1 \u0cb8\u0cbf\u0cac\u0c82\u0ca6\u0cbf \u0cb9\u0cbe\u0c97\u0cc2 \u0ca8\u0cbe\u0caf\u0c95 \u0ca7\u0ccb\u0ca8\u0cbf \u0caa\u0cc2\u0cb0\u0ccd\u0ca4\u0cbf\u0caf\u0cbe\u0c97\u0cbf \u0ca8\u0ca8\u0ccd\u0ca8 \u0cac\u0cc6\u0c82\u0cac\u0cb2\u0c95\u0ccd\u0c95\u0cc6 \u0ca8\u0cbf\u0c82\u0ca4\u0cb0\u0cc1. \u0c87\u0ca6\u0cc6\u0cc2\u0c82\u0ca6\u0cc1 \u0c85\u0ca6\u0ccd\u0cad\u0cc1\u0ca4 \u0c85\u0ca8\u0cc1\u0cad\u0cb5. \u0ca8\u0cbe\u0ca8\u0cc1 \u0c87\u0cb7\u0ccd\u0c9f\u0cca\u0c82\u0ca6\u0cc1 \u0cb5\u0cc0\u0c95\u0ccd\u0cb7\u0c95\u0cb0 \u0cb8\u0cae\u0ccd\u0cae\u0cc1\u0c96\u0ca6\u0cb2\u0ccd\u0cb2\u0cbf \u0c8e\u0c82\u0ca6\u0cc2 \u0c86\u0ca1\u0cbf\u0ca6\u0cb5\u0ca8\u0cb2\u0ccd\u0cb2. \u0ca8\u0ca8\u0ccd\u0ca8 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0c95\u0cb2\u0cbf\u0c95\u0cc6\u0c97\u0cc6 \u0c90\u0caa\u0cbf\u0c8e\u0cb2\u0ccd\u200c \u0cb9\u0cca\u0cb8\u0ca4\u0cc6\u0cc2\u0c82\u0ca6\u0cc1 \u0c86\u0caf\u0cbe\u0cae \u0ca8\u0cc0\u0ca1\u0cbf\u0ca6\u0cc6 \u0c8e\u0c82\u0ca6\u0cc1 \u0cb9\u0cc7\u0cb3\u0cac\u0caf\u0cb8\u0cc1\u0ca4\u0ccd\u0ca4\u0cc7\u0ca8\u0cc6' \u0c8e\u0c82\u0ca6\u0cb0\u0cc1.", "\"\u0ca6\u0cc0\u0caa\u0c95\u0ccd\u200c \u0c9a\u0cb9\u0cb0\u0ccd\u200c \u0cae\u0cca\u0ca6\u0cb2 \u0c93\u0cb5\u0cb0\u0ccd\u200c \u0c8e\u0cb8\u0cc6\u0ca6\u0cbe\u0c97 \u0c88 \u0c9f\u0ccd\u0cb0\u0ccd\u0caf\u0cbe\u0c95\u0ccd\u200c\u0ca8\u0cb2\u0ccd\u0cb2\u0cbf \u0cac\u0ccc\u0ca8\u0ccd\u0cb8\u0ccd\u200c \u0c87\u0ca6\u0ccd\u0ca6\u0cc1\u0ca6\u0ca8\u0ccd\u0ca8\u0cc1 \u0c97\u0cc1\u0cb0\u0cc1\u0ca4\u0cbf\u0cb8\u0cbf\u0ca6\u0cc6. \u0c9a\u0cc6\u0c82\u0ca1\u0cc1 \u0cb8\u0ccd\u0cb5\u0cbf\u0c82\u0c97\u0ccd\u200c \u0c95\u0cc2\u0ca1 \u0c86\u0c97\u0cc1\u0ca4\u0ccd\u0ca4\u0cbf\u0ca4\u0ccd\u0ca4\u0cc1. \u0cae\u0cca\u0ca6\u0cb2 \u0c8e\u0cb8\u0cc6\u0ca4\u0ca6\u0cbf\u0c82\u0ca6\u0cb2\u0cc7 \u0ca8\u0ca8\u0c97\u0cc6 \u0c87\u0ca6\u0cb0 \u0c85\u0ca8\u0cc1\u0cad\u0cb5 \u0c86\u0caf\u0cbf\u0ca4\u0cc1. \u0ca8\u0ca8\u0c97\u0cbf\u0cb2\u0ccd\u0cb2\u0cbf \u0cad\u0cbe\u0cb0\u0cc0 \u0cb2\u0cbe\u0cad \u0c86\u0c97\u0cb2\u0cbf\u0ca6\u0cc6 \u0c8e\u0c82\u0cac\u0cc1\u0ca6\u0cc1 \u0c96\u0cbe\u0ca4\u0ccd\u0cb0\u0cbf\u0caf\u0cbe\u0caf\u0cbf\u0ca4\u0cc1. \u0ca6\u0ccd\u0cb5\u0cbf\u0ca4\u0cc0\u0caf \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cc7 \u0c97\u0cc7\u0cb2\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4\u0cc1 \u0c87\u0ca6\u0ca8\u0ccd\u0ca8\u0cc1 \u0cb8\u0cbe\u0cac\u0cc0\u0ca4\u0cc1\u0caa\u0ca1\u0cbf\u0cb8\u0cbf\u0ca6\u0cc6...' \u0c8e\u0c82\u0ca6\u0cc1 \u0cb2\u0cc1\u0c82\u0c97\u0cbf \u0c8e\u0ca8\u0ccd\u200c\u0c97\u0cbf\u0ca1\u0cbf \u0cb9\u0cc7\u0cb3\u0cbf\u0ca6\u0cb0\u0cc1.", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf\u0c95\u0cbf\u0c82\u0c97\u0ccd\u0cb8\u0ccd\u200c \u0c87\u0cb2\u0cc6\u0cb5\u0cc6\u0ca8\u0ccd\u200c \u0caa\u0c82\u0c9c\u0cbe\u0cac\u0ccd\u200c\u00a0\u00a0 \u00a019.4 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 153\u0c9a\u0cc6\u0ca8\u0ccd\u0ca8\u0cc8 \u0cb8\u0cc2\u0caa\u0cb0\u0ccd\u200c \u0c95\u0cbf\u0c82\u0c97\u0ccd\u0cb8\u0ccd\u200c\u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1\u00a0\u00a0 \u00a0\u0cb8\u0cbf \u0cb0\u0cbe\u0cb9\u0cc1\u0cb2\u0ccd\u200c \u0cac\u0cbf \u0cae\u0ccb\u0cb9\u0cbf\u0ca4\u0ccd\u200c\u00a0\u00a0 \u00a01\u0cab\u0cbe \u0ca1\u0cc1 \u0caa\u0ccd\u0cb2\u0cc6\u0cb8\u0cbf\u0cb8\u0ccd\u200c\u00a0\u00a0 \u00a0\u0cb8\u0cbf \u0c97\u0cc7\u0cb2\u0ccd\u200c \u0cac\u0cbf \u0cb0\u0c9c\u0caa\u0cc2\u0ca4\u0ccd\u200c\u00a0\u00a0 \u00a014\u0cb8\u0cc1\u0cb0\u0cc7\u0cb6\u0ccd\u200c \u0cb0\u0cc8\u0ca8\u0cbe\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a061\u0cb8\u0ccd\u0caf\u0cbe\u0cae\u0ccd\u200c \u0cac\u0cbf\u0cb2\u0ccd\u0cb2\u0cbf\u0c82\u0c97\u0ccd\u0cb8\u0ccd\u200c\u00a0\u00a0 \u00a0\u0cac\u0cbf \u0cb0\u0c9c\u0caa\u0cc2\u0ca4\u0ccd\u200c\u00a0\u00a0 \u00a00\u0cb9\u0cb0\u0ccd\u0cad\u0c9c\u0ca8\u0ccd\u200c \u0cb8\u0cbf\u0c82\u0c97\u0ccd\u200c\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0\u00a0 \u00a019\u0ca6\u0cc0\u0caa\u0c95\u0ccd\u200c \u0c9a\u0cb9\u0cb0\u0ccd\u200c\u00a0\u00a0 \u00a0\u0cb8\u0cbf \u0cae\u0ccb\u0cb9\u0cbf\u0ca4\u0ccd\u200c \u0cac\u0cbf \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0\u00a0 \u00a039\u0c8e\u0c82.\u0c8e\u0cb8\u0ccd\u200c. \u0ca7\u0ccb\u0ca8\u0cbf\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a016\u0c87\u0ca4\u0cb0\u00a0\u00a0 \u00a0\u00a0\u00a0 \u00a09\u0c92\u0c9f\u0ccd\u0c9f\u0cc1 \u00a0(19.1 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 5 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0\u00a0\u00a0 \u00a0159\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-3, 2-27, 3-27, 4-58, 5-114.\u0cac\u0ccc\u0cb2\u0cbf\u0c82\u0c97\u0ccd\u200c:\u0c85\u0c82\u0c95\u0cbf\u0ca4\u0ccd\u200c \u0cb0\u0c9c\u0caa\u0cc2\u0ca4\u0ccd\u200c\u00a0\u00a0 \u00a0\u00a0\u00a0 \u00a04-1-19-2\u0cae\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae\u00a0\u00a0 \u00a0\u00a0\u00a0 \u00a03.1-0-28-1\u0c86\u0ccd\u0caf\u0c82\u0ca1\u0ccd\u0cb0\u0cc2\u00e9 \u0c9f\u0cc8\u00a0\u00a0 \u00a0\u00a0\u00a0 \u00a04-0-47-0\u0c85\u0c95\u0ccd\u0cb7\u0cb0\u0ccd\u200c \u0caa\u0c9f\u0cc7\u0cb2\u0ccd\u200c\u00a0\u00a0 \u00a0\u00a0\u00a0 \u00a04-0-28-0\u0c86\u0cb0\u0ccd\u200c. \u0c85\u0cb6\u0ccd\u0cb5\u0cbf\u200c\u0ca8\u0ccd\u200c\u00a0\u00a0 \u00a0\u00a0\u00a0 \u00a04-0-36-2\u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0: \u0cb2\u0cc1\u0c82\u0c97\u0cbf \u0c8e\u0ca8\u0ccd\u200c\u0c97\u0cbf\u0ca1\u0cbf", "\u0c8e\u0c95\u0ccd\u0cb8\u0ccd\u200c\u0c9f\u0ccd\u0cb0\u0cbe \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0c9a\u0cc6\u0ca8\u0ccd\u0ca8\u0cc8-\u0caa\u0c82\u0c9c\u0cbe\u0cac\u0ccd\u200c- \u0c95\u0cbf\u0c82\u0c97\u0ccd\u0cb8\u0ccd\u200c \u0c87\u0cb2\u0cc6\u0cb5\u0cc6\u0ca8\u0ccd\u200c \u0caa\u0c82\u0c9c\u0cbe\u0cac\u0ccd\u200c \u0cb8\u0ca4\u0ca4 5\u0ca8\u0cc7 \u0cb8\u0ccb\u0cb2\u0cc1\u0c82\u0ca1\u0cbf\u0ca4\u0cc1. \u0caa\u0c82\u0c9c\u0cbe\u0cac\u0ccd\u200c \u0cb8\u0ca4\u0ca4\u0cb5\u0cbe\u0c97\u0cbf 5 \u0caa\u0ccd\u0cb2\u0cb8\u0ccd\u200c \u0cb8\u0ccb\u0cb2\u0ca8\u0cc1\u0cad\u0cb5\u0cbf\u0cb8\u0cbf\u0ca6 3\u0ca8\u0cc7 \u0cb8\u0c82\u0ca6\u0cb0\u0ccd\u0cad \u0c87\u0ca6\u0cbe\u0c97\u0cbf\u0ca6\u0cc6. 2015\u0cb0\u0cb2\u0ccd\u0cb2\u0cbf \u0cb8\u0ca4\u0ca4 7 \u0cb9\u0cbe\u0c97\u0cc2 2011\u0cb0\u0cb2\u0ccd\u0cb2\u0cbf \u0cb8\u0ca4\u0ca4 5 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0caa\u0c82\u0c9c\u0cbe\u0cac\u0ccd\u200c \u0c8e\u0ca1\u0cb5\u0cbf\u0ca4\u0ccd\u0ca4\u0cc1.- \u0cb2\u0cc1\u0c82\u0c97\u0cbf \u0c8e\u0ca8\u0ccd\u200c\u0c97\u0cbf\u0ca1\u0cbf \u0c85\u0ca4\u0cc0 \u0c95\u0ca1\u0cbf\u0cae\u0cc6 \u0cb0\u0ca8\u0ccd\u200c \u0ca8\u0cc0\u0ca1\u0cbf 4 \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4 \u0c9a\u0cc6\u0ca8\u0ccd\u0ca8\u0cc8\u0ca8 2\u0ca8\u0cc7 \u0cac\u0ccc\u0cb2\u0cb0\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1 (10\u0c95\u0ccd\u0c95\u0cc6 4). 2015\u0cb0\u0cb2\u0ccd\u0cb2\u0cbf \u0c86\u0cb0\u0ccd\u200c\u0cb8\u0cbf\u0cac\u0cbf \u0cb5\u0cbf\u0cb0\u0cc1\u0ca6\u0ccd\u0ca7 \u0c86\u0cb6\u0cbf\u0cb7\u0ccd\u200c \u0ca8\u0cc6\u0cb9\u0ccd\u0cb0\u0cbe \u0c95\u0cc2\u0ca1 10 \u0cb0\u0ca8\u0ccd\u0ca8\u0cbf\u0c97\u0cc6 4 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6\u0ccd\u0ca6\u0cb0\u0cc1.- \u0ca4\u0c82\u0ca1\u0cb5\u0cc6\u0cc2\u0c82\u0ca6\u0cc1 \u0caa\u0cb0\u0cbe\u0cad\u0cb5\u0c97\u0cc6\u0cc2\u0c82\u0ca1 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cbf \u0c86\u0ccd\u0caf\u0c82\u0ca1\u0ccd\u0cb0\u0cc2\u00e9 \u0c9f\u0cc8 \u0cb8\u0cb0\u0ccd\u0cb5\u0cbe\u0ca7\u0cbf\u0c95 \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4 2\u0ca8\u0cc7 \u0cac\u0ccc\u0cb2\u0cb0\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1 (14 \u0cb5\u0cbf\u0c95\u0cc6\u0c9f\u0ccd\u200c). 2013\u0cb0\u0cb2\u0ccd\u0cb2\u0cbf \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb0\u0cbe\u0caf\u0cb2\u0ccd\u0cb8\u0ccd\u200c\u0ca8 \u0c9c\u0cc7\u0cae\u0ccd\u0cb8\u0ccd\u200c \u0cab\u0cbe\u0c95\u0ccd\u0ca8\u0cb0\u0ccd\u200c \u0c95\u0cc2\u0ca1 14 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6\u0ccd\u0ca6\u0cb0\u0cc1.- \u0c85\u0c82\u0c95\u0cbf\u0ca4\u0ccd\u200c \u0cb0\u0c9c\u0caa\u0cc2\u0ca4\u0ccd\u200c \u0caa\u0c82\u0ca6\u0ccd\u0caf\u0cb5\u0cc6\u0cc2\u0c82\u0ca6\u0cb0\u0cb2\u0ccd\u0cb2\u0cbf 18 \u0ca1\u0cbe\u0c9f\u0ccd\u200c \u0cac\u0cbe\u0cb2\u0ccd\u200c \u0c8e\u0cb8\u0cc6\u0ca6\u0cc1 \u0c88 \u0cb8\u0cbe\u0ca7\u0c95\u0cb0 \u0caf\u0cbe\u0ca6\u0cbf\u0caf\u0cb2\u0ccd\u0cb2\u0cbf \u0c9c\u0c82\u0c9f\u0cbf 2\u0ca8\u0cc7 \u0cb8\u0ccd\u0ca5\u0cbe\u0ca8 \u0c85\u0cb2\u0c82\u0c95\u0cb0\u0cbf\u0cb8\u0cbf\u0ca6\u0cb0\u0cc1. \u0cb9\u0cbe\u0c97\u0cc6\u0caf\u0cc7 \u0caa\u0c82\u0c9c\u0cbe\u0cac\u0ccd\u200c \u0caa\u0cb0 \u0c85\u0ca4\u0ccd\u0caf\u0ca7\u0cbf\u0c95 \u0ca1\u0cbe\u0c9f\u0ccd\u200c \u0cac\u0cbe\u0cb2\u0ccd\u200c \u0c8e\u0cb8\u0cc6\u0ca6 \u0cac\u0ccc\u0cb2\u0cb0\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1.- \u0cae\u0cb9\u0cc7\u0c82\u0ca6\u0ccd\u0cb0 \u0cb8\u0cbf\u0c82\u0c97\u0ccd\u200c \u0ca7\u0ccb\u0ca8\u0cbf \u0ca4\u0cae\u0ccd\u0cae \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0cac\u0ca6\u0cc1\u0c95\u0cbf\u0ca8\u0cb2\u0ccd\u0cb2\u0cbf 22 \u0cb8\u0cb2 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cb8\u0cbf\u0ca1\u0cbf\u0cb8\u0cbf \u0ca4\u0c82\u0ca1\u0cb5\u0ca8\u0ccd\u0ca8\u0cc1 \u0c97\u0cc6\u0cb2\u0ccd\u0cb2\u0cbf\u0cb8\u0cbf\u0c95\u0cc6\u0cc2\u0c9f\u0ccd\u0c9f\u0cb0\u0cc1. \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c87\u0ca6\u0cc1 5\u0ca8\u0cc7 \u0cb8\u0c82\u0ca6\u0cb0\u0ccd\u0cad\u0cb5\u0cbe\u0c97\u0cbf\u0ca6\u0cc6.- \u0cb8\u0cc1\u0cb0\u0cc7\u0cb6\u0ccd\u200c \u0cb0\u0cc8\u0ca8\u0cbe \u0c9f\u0cbf20\u0caf\u0cb2\u0ccd\u0cb2\u0cbf \u0ca4\u0cae\u0ccd\u0cae \u0ca8\u0cbf\u0ca7\u0cbe\u0ca8 \u0c97\u0ca4\u0cbf\u0caf \u0c85\u0cb0\u0ccd\u0ca7 \u0cb6\u0ca4\u0c95 \u0ca6\u0cbe\u0c96\u0cb2\u0cbf\u0cb8\u0cbf\u0ca6\u0cb0\u0cc1 (45 \u0c8e\u0cb8\u0cc6\u0ca4). 2015\u0cb0\u0cb2\u0ccd\u0cb2\u0cbf \u0c9a\u0cc6\u0ca8\u0ccd\u0ca8\u0cc8\u0caa\u0cb0 \u0c86\u0ca1\u0cc1\u0ca4\u0ccd\u0ca4 \u0c86\u0cb0\u0ccd\u200c\u0cb8\u0cbf\u0cac\u0cbf \u0cb5\u0cbf\u0cb0\u0cc1\u0ca6\u0ccd\u0ca7 44 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0c85\u0cb0\u0ccd\u0ca7 \u0cb6\u0ca4\u0c95 \u0cb9\u0cca\u0ca1\u0cc6\u0ca6\u0ca6\u0ccd\u0ca6\u0cc1 \u0c85\u0cb5\u0cb0 \u0c85\u0ca4\u0ccd\u0caf\u0c82\u0ca4 \u0ca8\u0cbf\u0ca7\u0cbe\u0ca8 \u0c97\u0ca4\u0cbf\u0caf \u0c85\u0cb0\u0ccd\u0ca7 \u0cb6\u0ca4\u0c95\u0cb5\u0cbe\u0c97\u0cbf\u0ca4\u0ccd\u0ca4\u0cc1.- \u0ca7\u0ccb\u0ca8\u0cbf \u0c9f\u0cbf20 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c\u0ca8\u0cb2\u0ccd\u0cb2\u0cbf \u0cb6\u0cb0\u0ccd\u0cb5\u0cbe\u0ca7\u0cbf\u0c95 144 \u0c95\u0ccd\u0caf\u0cbe\u0c9a\u0ccd\u200c \u0caa\u0ca1\u0cc6\u0ca6\u0cc1 \u0ca6\u0cbe\u0c96\u0cb2\u0cc6 \u0cb8\u0ccd\u0ca5\u0cbe\u0caa\u0cbf\u0cb8\u0cbf\u0ca6\u0cb0\u0cc1. \u0c95\u0cc1\u0cae\u0cbe\u0cb0 \u0cb8\u0c82\u0c97\u0c95\u0ccd\u0c95\u0cb0 \u0c85\u0cb5\u0cb0 143 \u0c95\u0ccd\u0caf\u0cbe\u0c9a\u0ccd\u200c\u0c97\u0cb3 \u0ca6\u0cbe\u0c96\u0cb2\u0cc6 \u0cae\u0cc1\u0cb0\u0cbf\u0caf\u0cb2\u0ccd\u0caa\u0c9f\u0ccd\u0c9f\u0cbf\u0ca4\u0cc1.- \u0ca7\u0ccb\u0ca8\u0cbf \u0c9f\u0cbf20\u0caf\u0cb2\u0ccd\u0cb2\u0cbf 72 \u0cb8\u0ccd\u0c9f\u0c82\u0caa\u0cbf\u0c82\u0c97\u0ccd\u200c \u0c95\u0cc2\u0ca1 \u0cae\u0cbe\u0ca1\u0cbf\u0ca6\u0ccd\u0ca6\u0cbe\u0cb0\u0cc6. \u0c87\u0ca6\u0cb0\u0cca\u0c82\u0ca6\u0cbf\u0c97\u0cc6 \u0c92\u0c9f\u0ccd\u0c9f\u0cc1 216 \u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8\u0c95\u0ccd\u0c95\u0cc6 \u0c95\u0cbe\u0cb0\u0ca3\u0cb0\u0cbe\u0ca6 \u0ca6\u0cbe\u0c96\u0cb2\u0cc6\u0caf\u0ca8\u0ccd\u0ca8\u0cc2 \u0ca4\u0cae\u0ccd\u0cae \u0cb9\u0cc6\u0cb8\u0cb0\u0cbf\u0c97\u0cc6 \u0cac\u0cb0\u0cc6\u0cb8\u0cbf\u0c95\u0cc6\u0cc2\u0c82\u0ca1\u0cb0\u0cc1. \u0c88 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cbf \u0c95\u0cae\u0ccd\u0cb0\u0cbe\u0ca8\u0ccd\u200c \u0c85\u0c95\u0ccd\u0cae\u0cb2\u0ccd\u200c \u0ca6\u0cbe\u0c96\u0cb2\u0cc6 \u0caa\u0ca4\u0ca8\u0c97\u0cc6\u0cc2\u0c82\u0ca1\u0cbf\u0ca4\u0cc1 (215).- \u0ca7\u0ccb\u0ca8\u0cbf \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf 4 \u0cb8\u0cbe\u0cb5\u0cbf\u0cb0 \u0cb0\u0ca8\u0ccd\u200c \u0caa\u0cc2\u0cb0\u0ccd\u0ca4\u0cbf\u0c97\u0cc6\u0cc2\u0cb3\u0cbf\u0cb8\u0cbf\u0ca6 7\u0ca8\u0cc7 \u0cb9\u0cbe\u0c97\u0cc2 \u0cad\u0cbe\u0cb0\u0ca4\u0ca6 6\u0ca8\u0cc7 \u0c86\u0c9f\u0c97\u0cbe\u0cb0\u0ca8\u0cc6\u0ca8\u0cbf\u0cb8\u0cbf\u0ca6\u0cb0\u0cc1.", "\u0c85\u0c82\u0c95 \u0c97\u0cb3\u0cbf\u0c95\u0cc6: \u0cb2\u0cc0\u0c97\u0ccd\u200c \u0cb9\u0c82\u0ca4\u0ca6\u0cb2\u0ccd\u0cb2\u0cca\u0c82\u0ca6\u0cc1 \u0ca6\u0cbe\u0c96\u0cb2\u0cc62018\u0ca8\u0cc7 \u0c90\u0caa\u0cbf\u0c8e\u0cb2\u0ccd\u200c \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0caf \u0cb2\u0cc0\u0c97\u0ccd\u200c \u0cb9\u0c82\u0ca4\u0c95\u0ccd\u0c95\u0cc6 \u0ca4\u0cc6\u0cb0\u0cc6 \u0cac\u0cbf\u0ca6\u0ccd\u0ca6\u0cbf\u0ca6\u0cc6. \u0c88 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cbf \u0cb5\u0cbf\u0cb6\u0cbf\u0cb7\u0ccd\u0c9f \u0ca6\u0cbe\u0c96\u0cb2\u0cc6\u0caf\u0cca\u0c82\u0ca6\u0c95\u0ccd\u0c95\u0cc2 \u0c90\u0caa\u0cbf\u0c8e\u0cb2\u0ccd\u200c \u0cb8\u0cbe\u0c95\u0ccd\u0cb7\u0cbf\u0caf\u0cbe\u0c97\u0cbf\u0ca6\u0cc6. \u0c95\u0cc2\u0c9f\u0ca6\u0cbf\u0c82\u0ca6 \u0cb9\u0cca\u0cb0\u0cac\u0cbf\u0ca6\u0ccd\u0ca6 \u0cae\u0cca\u0ca6\u0cb2 \u0ca4\u0c82\u0ca1\u0cb5\u0cc6\u0c82\u0cac \u0cb8\u0c82\u0c95\u0c9f\u0c95\u0ccd\u0c95\u0cc6 \u0ca4\u0cc1\u0ca4\u0ccd\u0ca4\u0cbe\u0ca6 \u0ca1\u0cc6\u0cb2\u0ccd\u0cb2\u0cbf \u0ca1\u0cc7\u0cb0\u0ccd\u200c\u0ca1\u0cc6\u0cb5\u0cbf\u0cb2\u0ccd\u0cb8\u0ccd\u200c \u0ca4\u0c82\u0ca1\u0ca6 \u0c97\u0cc6\u0cb2\u0cc1\u0cb5\u0cbf\u0ca8\u0cc6\u0cc2\u0c82\u0ca6\u0cbf\u0c97\u0cc6 \u0c87\u0ca6\u0cc1 \u0ca6\u0cbe\u0c96\u0cb2\u0cbe\u0c97\u0cbf\u0cb0\u0cc1\u0cb5\u0cc1\u0ca6\u0cc1 \u0cb5\u0cbf\u0cb6\u0cc7\u0cb7.", "\u0ca1\u0cc6\u0cb2\u0ccd\u0cb2\u0cbf \u0ca4\u0ca8\u0ccd\u0ca8 \u0c85\u0c82\u0ca4\u0cbf\u0cae \u0cb2\u0cc0\u0c97\u0ccd\u200c \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c\u0c97\u0cc6 11 \u0cb0\u0ca8\u0ccd\u200c \u0cb8\u0ccb\u0cb2\u0cc1\u0ca3\u0cbf\u0cb8\u0cc1\u0cb5 \u0cae\u0cc2\u0cb2\u0c95 \u0ca1\u0cc6\u0cb2\u0ccd\u0cb2\u0cbf \u0cb9\u0cbe\u0cb2\u0cbf \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0ca4\u0c82\u0ca1\u0cb5\u0ca8\u0ccd\u0ca8\u0cc1 \u0c95\u0cc2\u0c9f\u0ca6\u0cbf\u0c82\u0ca6\u0cb2\u0cc7 \u0cb9\u0cca\u0cb0\u0ca6\u0cac\u0ccd\u0cac\u0cbf\u0ca4\u0cc1; \u0ca4\u0ca8\u0ccd\u0ca8 5\u0ca8\u0cc7 \u0c97\u0cc6\u0cb2\u0cc1\u0cb5\u0cc1 \u0cb8\u0cbe\u0ca7\u0cbf\u0cb8\u0cbf \u0c85\u0c82\u0c95\u0cb5\u0ca8\u0ccd\u0ca8\u0cc1 10\u0c95\u0ccd\u0c95\u0cc6 \u0cb9\u0cc6\u0c9a\u0ccd\u0c9a\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cbf\u0ca4\u0cc1. \u0c87\u0ca6\u0cb0\u0cca\u0c82\u0ca6\u0cbf\u0c97\u0cc6 \u0c90\u0caa\u0cbf\u0c8e\u0cb2\u0ccd\u200c \u0c87\u0ca4\u0cbf\u0cb9\u0cbe\u0cb8\u0ca6\u0cb2\u0ccd\u0cb2\u0cbf \u0cae\u0cca\u0ca6\u0cb2 \u0cac\u0cbe\u0cb0\u0cbf\u0c97\u0cc6 \u0cb2\u0cc0\u0c97\u0ccd\u200c \u0cb9\u0c82\u0ca4\u0ca6 \u0c8e\u0cb2\u0ccd\u0cb2 \u0ca4\u0c82\u0ca1\u0c97\u0cb3\u0cc2 10 \u0c85\u0c82\u0c95 \u0cb8\u0c82\u0caa\u0cbe\u0ca6\u0cbf\u0cb8\u0cbf\u0ca6\u0c82\u0ca4\u0cbe\u0caf\u0cbf\u0ca4\u0cc1!", "\u0ca1\u0cc6\u0cb2\u0ccd\u0cb2\u0cbf 2015\u0cb0\u0cb2\u0ccd\u0cb2\u0cc2 \u0c85\u0c82\u0c95\u0caa\u0c9f\u0ccd\u0c9f\u0cbf\u0ca4\u0caf\u0cb2\u0ccd\u0cb2\u0cbf \u0ca4\u0cb3 \u0c95\u0c82\u0ca1\u0cbf\u0ca4\u0ccd\u0ca4\u0cc1. \u0c85\u0c82\u0ca6\u0cbf\u0ca8 \u0cb2\u0cc0\u0c97\u0ccd\u200c \u0cb9\u0c82\u0ca4\u0ca6\u0cb2\u0ccd\u0cb2\u0cbf \u0ca1\u0cc6\u0cb2\u0ccd\u0cb2\u0cbf\u0c97\u0cc6 \u0c9c\u0caf\u0cbf\u0cb8\u0cb2\u0cc1 \u0cb8\u0cbe\u0ca7\u0ccd\u0caf\u0cb5\u0cbe\u0ca6\u0ca6\u0ccd\u0ca6\u0cc1 2 \u0caa\u0c82\u0ca6\u0ccd\u0caf \u0cae\u0cbe\u0ca4\u0ccd\u0cb0.", "\u0c88 \u0cac\u0cbe\u0cb0\u0cbf\u0caf \u0c90\u0caa\u0cbf\u0c8e\u0cb2\u0ccd\u200c \u0cb2\u0cc0\u0c97\u0ccd\u200c\u0ca8\u0cb2\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 \u0cb8\u0c82\u0c96\u0ccd\u0caf\u0cc6\u0caf \u0caa\u0c82\u0ca6\u0ccd\u0caf\u0c97\u0cb3\u0cc1 \u0c95\u0cc6\u0cc2\u0ca8\u0cc6\u0caf \u0c93\u0cb5\u0cb0\u0ccd\u200c\u0ca8\u0cb2\u0ccd\u0cb2\u0cbf \u0cae\u0cc1\u0c97\u0cbf\u0ca6\u0cb5\u0cc1. \u0cb8\u0ccd\u0cb5\u0cbe\u0cb0\u0cb8\u0ccd\u0caf\u0cb5\u0cc6\u0c82\u0ca6\u0cb0\u0cc6, \u0cb2\u0cc0\u0c97\u0ccd\u200c \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0c92\u0c82\u0ca6\u0cc7 \u0c92\u0c82\u0ca6\u0cc1 \"\u0cb8\u0cc2\u0caa\u0cb0\u0ccd\u200c \u0c93\u0cb5\u0cb0\u0ccd\u200c' \u0ca6\u0cbe\u0c96\u0cb2\u0cbe\u0c97\u0cb2\u0cbf\u0cb2\u0ccd\u0cb2!", "\u0cb2\u0cc0\u0c97\u0ccd\u200c \u0cb9\u0c82\u0ca4\u0ca6 \u0c9f\u0cbe\u0caa\u0ccd\u200c-5 \u0cb8\u0cbe\u0ca7\u0c95\u0cb0\u0cc1\u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c1. \u0cb0\u0cbf\u0cb7\u0cac\u0ccd\u200c \u0caa\u0c82\u0ca4\u0ccd\u200c\u00a0(\u0ca1\u0cc6\u0cb2\u0ccd\u0cb2\u0cbf)\u00a0\u0cb0\u0ca8\u0ccd\u200c: 6842. \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c\u00a0(\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c)\u00a0\u0cb0\u0ca8\u0ccd\u200c: 6613. \u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c\u00a0(\u0caa\u0c82\u0c9c\u0cbe\u0cac\u0ccd\u200c)\u00a0\u0cb0\u0ca8\u0ccd\u200c: 6594. \u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1\u00a0(\u0c9a\u0cc6\u0ca8\u0ccd\u0ca8\u0cc8)\u00a0\u0cb0\u0ca8\u0ccd\u200c: 5865. \u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c\u00a0(\u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c)\u00a0\u0cb0\u0ca8\u0ccd\u200c: 548", "\u0cac\u0ccc\u0cb2\u0cbf\u0c82\u0c97\u0ccd\u200c1. \u0c86\u0ccd\u0caf\u0c82\u0ca1\u0ccd\u0cb0\u0cc2\u00e9 \u0c9f\u0cc8\u00a0(\u0caa\u0c82\u0c9c\u0cbe\u0cac\u0ccd\u200c)\u00a0\u0cb5\u0cbf\u0c95\u0cc6\u0c9f\u0ccd\u200c: 242. \u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c\u00a0(\u0c86\u0cb0\u0ccd\u200c\u0cb8\u0cbf\u0cac\u0cbf)\u00a0\u0cb5\u0cbf\u0c95\u0cc6\u0c9f\u0ccd\u200c: 203. \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf\u00a0(\u0cae\u0cc1\u0c82\u0cac\u0cc8)\u00a0\u0cb5\u0cbf\u0c95\u0cc6\u0c9f\u0ccd\u200c: 184. \u0c9f\u0ccd\u0cb0\u0cc6\u0c82\u0c9f\u0ccd\u200c \u0cac\u0ccc\u0cb2\u0ccd\u0c9f\u0ccd\u00a0(\u0ca1\u0cc6\u0cb2\u0ccd\u0cb2\u0cbf)\u00a0\u0cb5\u0cbf\u0c95\u0cc6\u0c9f\u0ccd\u200c: 185. \u0c9c\u0cb8\u0ccd\u200c\u0caa\u0ccd\u0cb0\u0cc0\u0ca4\u0ccd\u200c \u0cac\u0cc1\u0cae\u0ccd\u0cb0\u0cbe(\u0cae\u0cc1\u0c82\u0cac\u0cc8)\u00a0\u0cb5\u0cbf\u0c95\u0cc6\u0c9f\u0ccd\u200c: 17"], "title": "\u0cb2\u0cc0\u0c97\u0ccd\u200c \u0c95\u0cc6\u0cc2\u0ca8\u0cc6\u0caf\u0cb2\u0ccd\u0cb2\u0cca\u0c82\u0ca6\u0cc1 \u0cb2\u0cc1\u0c82\u0c97\u0cbf \u0ca1\u0ccd\u0caf\u0cbe\u0ca8\u0ccd\u0cb8\u0ccd\u200c!"},
{"url": "https://www.udayavani.com/kannada/news/sports-news/294329/ipl-2018-mi-vs-kxip-mumbai-indians-win-by-3-runs", "content": ["\u0cae\u0cc1\u0c82\u0cac\u0caf\u0cbf: \u0c90\u0caa\u0cbf\u0c8e\u0cb2\u0ccd\u200c \u0cb2\u0cc0\u0c97\u0ccd\u200c \u0cb9\u0c82\u0ca4 \u0cae\u0cc1\u0c97\u0cbf\u0caf\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0c82\u0ca4\u0cc6 \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c \u0ca4\u0c82\u0ca1\u0ca6 \u0caa\u0ccd\u0cb0\u0c97\u0ca4\u0cbf\u0caf \u0c97\u0ccd\u0cb0\u0cbe\u0cab\u0ccd \u0c8f\u0cb0\u0cc1\u0cb5\u0cc1\u0ca6\u0cc1 2018\u0cb0\u0cb2\u0ccd\u0cb2\u0cc2 \u0c95\u0c82\u0ca1\u0cc1\u0cac\u0c82\u0ca6\u0cbf\u0ca6\u0cc6. \u0cac\u0cc1\u0ca7\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \u0ca4\u0cb5\u0cb0\u0cbf\u0ca8 \u0cb5\u0cbe\u0c82\u0c96\u0cc7\u0ca1\u0cc6\u0caf\u0cb2\u0ccd\u0cb2\u0cbf \u0c8f\u0cb0\u0ccd\u0caa\u0c9f\u0ccd\u0c9f \"\u0cac\u0cbf\u0c97\u0ccd\u200c \u0cab\u0cc8\u0c9f\u0ccd\u200c' \u0cb5\u0cc7\u0cb3\u0cc6 \u0c95\u0cbf\u0c82\u0c97\u0ccd\u0cb8\u0ccd\u200c \u0c87\u0cb2\u0cc6\u0cb5\u0cc6\u0ca8\u0ccd\u200c \u0caa\u0c82\u0c9c\u0cbe\u0cac\u0ccd\u200c \u0ca4\u0c82\u0ca1\u0c95\u0ccd\u0c95\u0cc6 3 \u0cb0\u0ca8\u0ccd\u200c \u0cb8\u0ccb\u0cb2\u0cc1\u0ca3\u0cbf\u0cb8\u0cc1\u0cb5\u0cb2\u0ccd\u0cb2\u0cbf \u0caf\u0cb6\u0cb8\u0ccd\u0cb5\u0cbf\u0caf\u0cbe\u0ca6 \u0cb0\u0ccb\u0cb9\u0cbf\u0ca4\u0ccd\u200c \u0caa\u0ca1\u0cc6 \u0cae\u0ca4\u0ccd\u0ca4\u0cc6 4\u0ca8\u0cc7 \u0cb8\u0ccd\u0ca5\u0cbe\u0ca8\u0c95\u0ccd\u0c95\u0cc7\u0cb0\u0cbf\u0ca6\u0cc6. \u0caa\u0c82\u0c9c\u0cbe\u0cac\u0ccd\u200c \u0c86\u0cb0\u0c95\u0ccd\u0c95\u0cc6 \u0c95\u0cc1\u0cb8\u0cbf\u0ca6\u0cbf\u0ca6\u0cc6.", "\u0c87\u0ca6\u0cc6\u0cc2\u0c82\u0ca6\u0cc1 \u0ca6\u0cc6\u0cc2\u0ca1\u0ccd\u0ca1 \u0cae\u0cca\u0ca4\u0ccd\u0ca4\u0ca6 \u0cae\u0cc7\u0cb2\u0cbe\u0c9f\u0cb5\u0cbe\u0c97\u0cbf\u0ca4\u0ccd\u0ca4\u0cc1. \u0cae\u0cca\u0ca6\u0cb2\u0cc1 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0ca8\u0ca1\u0cc6\u0cb8\u0cbf\u0ca6 \u0cae\u0cc1\u0c82\u0cac\u0cc8 8\u0c95\u0ccd\u0c95\u0cc6 186 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cbf\u0ca6\u0cb0\u0cc6, \u0caa\u0c82\u0c9c\u0cbe\u0cac\u0ccd\u200c 5\u0c95\u0ccd\u0c95\u0cc6 183 \u0cb0\u0ca8\u0ccd\u200c \u0cae\u0cbe\u0ca1\u0cbf \u0cb8\u0ccd\u0cb5\u0cb2\u0ccd\u0caa\u0ca6\u0cb0\u0cb2\u0ccd\u0cb2\u0cc7 \u0c8e\u0ca1\u0cb5\u0cbf\u0ca4\u0cc1. \u0cac\u0cb9\u0cc1\u0cae\u0cc2\u0cb2\u0ccd\u0caf \u0c8e\u0cb0\u0ca1\u0c82\u0c95\u0cb5\u0ca8\u0ccd\u0ca8\u0cc1 \u00a0\u0c95\u0cb3\u0cc6\u0ca6\u0cc1\u0c95\u0cc6\u0cc2\u0c82\u0ca1\u0cbf\u0ca4\u0cc1.\u00a07 \u0cb5\u0cbf\u0c95\u0cc6\u0c9f\u0ccd\u200c \u0ca8\u0cc6\u0cb0\u0cb5\u0cbf\u0ca8\u0cbf\u0c82\u0ca6 \u0c85\u0c82\u0ca4\u0cbf\u0cae 2 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 23 \u0cb0\u0ca8\u0ccd\u200c \u0ca4\u0cc6\u0c97\u0cc6\u0caf\u0cc1\u0cb5 \u0cb8\u0cb5\u0cbe\u0cb2\u0cc1 \u0caa\u0c82\u0c9c\u0cbe\u0cac\u0ccd\u200c \u0cae\u0cc1\u0c82\u0ca6\u0cbf\u0ca4\u0ccd\u0ca4\u0cc1. 90\u0cb0 \u0c97\u0ca1\u0cbf \u0ca6\u0cbe\u0c9f\u0cbf\u0ca6\u0ccd\u0ca6 \u0cb0\u0cbe\u0cb9\u0cc1\u0cb2\u0ccd\u200c \u0c95\u0ccd\u0cb0\u0cc0\u0cb8\u0ccd\u200c\u0ca8\u0cb2\u0ccd\u0cb2\u0cbf\u0ca6\u0ccd\u0ca6\u0cc1\u0cb0\u0cbf\u0c82\u0ca6 \u0caa\u0c82\u0c9c\u0cbe\u0cac\u0ccd\u200c\u0c97 \u0c89\u0ca4\u0ccd\u0ca4\u0cae \u0c85\u0cb5\u0c95\u0cbe\u0cb6\u0cb5\u0cbf\u0ca4\u0ccd\u0ca4\u0cc1. \u0c86\u0ca6\u0cb0\u0cc6 19\u0ca8\u0cc7 \u0c93\u0cb5\u0cb0\u0ccd\u200c \u0c8e\u0cb8\u0cc6\u0ca6 \u0cac\u0cc1\u0cae\u0ccd\u0cb0\u0cbe \u0c95\u0cc7\u0cb5\u0cb2 6 \u0cb0\u0ca8\u0ccd\u200c \u0ca8\u0cc0\u0ca1\u0cbf \u0cb0\u0cbe\u0cb9\u0cc1\u0cb2\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0cb9\u0cbe\u0cb0\u0cbf\u0cb8\u0cc1\u0cb5\u0cc1\u0ca6\u0cb0\u0cca\u0c82\u0ca6\u0cbf\u0c97\u0cc6 \u0cae\u0cc1\u0c82\u0cac\u0cc8\u0c97\u0cc6 \u0cae\u0cc7\u0cb2\u0cc1\u0c97\u0cc8 \u0c92\u0ca6\u0c97\u0cbf\u0cb8\u0cbf\u0ca6\u0cb0\u0cc1. \u0c85\u0c82\u0ca4\u0cbf\u0cae \u0c93\u0cb5\u0cb0\u0ccd\u200c \u0cae\u0cc6\u0c95\u0ccd\u0cb2\u0cc6\u0ca8\u0c97\u0ca8\u0ccd\u200c \u0caa\u0cbe\u0cb2\u0cbe\u0caf\u0cbf\u0ca4\u0cc1. \u0caa\u0c82\u0c9c\u0cbe\u0cac\u0ccd\u200c\u0c97 17 \u0cb0\u0ca8\u0ccd\u200c \u0c85\u0c97\u0ca4\u0ccd\u0caf\u0cb5\u0cbf\u0ca4\u0ccd\u0ca4\u0cc1. \u0caf\u0cc1\u0cb5\u0cb0\u0cbe\u0c9c\u0ccd\u200c \u0cb5\u0cc8\u0cab\u200c\u0cb2\u0ccd\u0caf \u0cae\u0cc1\u0c82\u0ca6\u0cc1\u0cb5\u0cb0\u0cbf\u0caf\u0cbf\u0ca4\u0cc1. \u0c85\u0cb5\u0cb0\u0cc1 3\u0ca8\u0cc7 \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf \u0c94\u0c9f\u0cbe\u0ca6 \u0cac\u0cb3\u0cbf\u0c95 \u0c85\u0c95\u0ccd\u0cb7\u0cb0\u0ccd\u200c \u0caa\u0c9f\u0cc7\u0cb2\u0ccd\u200c \u0cb8\u0cbf\u0c95\u0ccd\u0cb8\u0cb0\u0ccd\u200c, \u0cae\u0ca8\u0ccb\u0c9c\u0ccd\u200c \u0ca4\u0cbf\u0cb5\u0cbe\u0cb0\u0cbf \u0cac\u0ccc\u0c82\u0ca1\u0cb0\u0cbf \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc2 \u0ca4\u0c82\u0ca1 \u0ca6\u0ca1 \u0ca4\u0cb2\u0cc1\u0caa\u0cb2\u0cbf\u0cb2\u0ccd\u0cb2.", "\u0caa\u0cca\u0cb2\u0cbe\u0cb0\u0ccd\u0ca1\u0ccd\u200c, \u0cac\u0cc1\u0cae\u0ccd\u0cb0\u0cbe \u0cb8\u0cbe\u0cb9\u0cb8\"\u0c95\u0cb3\u0cc6\u0ca6 \u0c95\u0cc6\u0cb2\u0cb5\u0cc1 \u0cb5\u0cb0\u0ccd\u0cb7\u0c97\u0cb3\u0cbf\u0c82\u0ca6 \u0c87\u0c82\u0ca5\u0ca6\u0cc6\u0cc2\u0c82\u0ca6\u0cc1 \u0caa\u0cb0\u0cbf\u0cb8\u0ccd\u0ca5\u0cbf\u0ca4\u0cbf \u0cae\u0cb0\u0cc1\u0c95\u0cb3\u0cbf\u0cb8\u0cc1\u0ca4\u0ccd\u0ca4\u0cbf\u0ca6\u0cc6. \u0ca8\u0cbe\u0cb5\u0cc1 \u0c95\u0cc6\u0cc2\u0ca8\u0cc6\u0caf \u0cb9\u0c82\u0ca4\u0ca6\u0cb2\u0ccd\u0cb2\u0cbf \u0ca4\u0cc0\u0cb5\u0ccd\u0cb0 \u0c92\u0ca4\u0ccd\u0ca4\u0ca1\u0ca6 \u0ca8\u0ca1\u0cc1\u0cb5\u0cc6\u0caf\u0cc2 \u0c97\u0cc6\u0cb2\u0cc1\u0cb5\u0cbf\u0ca8 \u0cb2\u0caf \u0cb8\u0cbe\u0ca7\u0cbf\u0cb8\u0cbf \u0cae\u0cc7\u0cb2\u0cc6\u0ca6\u0ccd\u0ca6\u0cc1 \u0cac\u0cb0\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cc7\u0cb5\u0cc6. \u0c87\u0ca6\u0cc1 \u0c95\u0cc2\u0ca1 \u0c87\u0c82\u0ca5\u0ca6\u0cc7 \u0c92\u0c82\u0ca6\u0cc1 \u0cb8\u0ca8\u0ccd\u0ca8\u0cbf\u0cb5\u0cc7\u0cb6. \u0ca8\u0cbe\u0cb5\u0cc0\u0c97 \u0caa\u0ccd\u0cb2\u0cc7-\u0c86\u0cab\u0ccd \u0cb0\u0cc7\u0cb8\u0ccd\u200c\u0ca8\u0cb2\u0ccd\u0cb2\u0cbf\u0ca6\u0ccd\u0ca6\u0cc7\u0cb5\u0cc6 \u0c8e\u0c82\u0cac\u0cc1\u0ca6\u0cc7 \u0c85\u0ca4\u0ccd\u0caf\u0c82\u0ca4 \u0c96\u0cc1\u0cb7\u0cbf\u0caf \u0cb8\u0c82\u0c97\u0ca4\u0cbf...' \u0c8e\u0c82\u0ca6\u0cc1 \u0cae\u0cc1\u0c82\u0cac\u0cc8 \u0ca4\u0c82\u0ca1\u0ca6 \u0ca8\u0cbe\u0caf\u0c95 \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae \u0cb9\u0cc7\u0cb3\u0cbf\u0ca6\u0ccd\u0ca6\u0cbe\u0cb0\u0cc6.", "\"\u0c87\u0ca6\u0cc6\u0cc2\u0c82\u0ca6\u0cc1 \u0ca6\u0cc6\u0cc2\u0ca1\u0ccd\u0ca1 \u0cae\u0cca\u0ca4\u0ccd\u0ca4\u0ca6 \u0cab\u0cc8\u0c9f\u0ccd\u200c \u0c86\u0c97\u0cbf\u0ca4\u0ccd\u0ca4\u0cc1. \u0ca8\u0ca1\u0cc1\u0cb5\u0cb2\u0ccd\u0cb2\u0cbf \u0ca8\u0cae\u0ccd\u0cae \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0ca4\u0cc1\u0cb8\u0cc1 \u0ca8\u0cbf\u0ca7\u0cbe\u0ca8\u0c97\u0cc6\u0cc2\u0c82\u0ca1\u0cbf\u0ca4\u0cc1. \u0c87\u0cb2\u0ccd\u0cb2\u0cb5\u0cbe\u0ca6\u0cb0\u0cc6 \u0c87\u0ca8\u0ccd\u0ca8\u0cc2 15-20 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cac\u0cb9\u0cc1\u0ca6\u0cbf\u0ca4\u0ccd\u0ca4\u0cc1. \u0caa\u0cca\u0cb2\u0cbe\u0cb0\u0ccd\u0ca1\u0ccd\u200c \u0caa\u0ccd\u0cb0\u0caf\u0ca4\u0ccd\u0ca8\u0c95\u0ccd\u0c95\u0cca\u0c82\u0ca6\u0cc1 \u0cb8\u0cb2\u0cbe\u0c82. \u0c85\u0cb5\u0cb0\u0cc1 \u0caf\u0cbe\u0cb5\u0ca4\u0ccd\u0ca4\u0cc2 \u0ca8\u0cae\u0ccd\u0cae \u0caa\u0cbe\u0cb2\u0cbf\u0ca8 \u0cae\u0ccd\u0caf\u0cbe\u0c9a\u0ccd\u200c \u0cb5\u0cbf\u0ca8\u0ccd\u0ca8\u0cb0\u0ccd\u200c. \u0c85\u0cb5\u0cb0\u0cbf\u0c97\u0cc6 \u0cae\u0ca4\u0ccd\u0ca4\u0cc2\u0c82\u0ca6\u0cc1 \u0c85\u0cb5\u0c95\u0cbe\u0cb6 \u0ca8\u0cc0\u0ca1\u0cac\u0cc7\u0c95\u0cc6\u0c82\u0ca6\u0cc1 \u0ca8\u0cbe\u0cb5\u0cc1 \u0caf\u0ccb\u0c9a\u0ca8\u0cc6 \u0cae\u0cbe\u0ca1\u0cc1\u0ca4\u0ccd\u0ca4\u0cb2\u0cc7 \u0c87\u0ca6\u0ccd\u0ca6\u0cc6\u0cb5\u0cc1. \u0caa\u0c82\u0c9c\u0cbe\u0cac\u0ccd\u200c \u0ca4\u0c82\u0ca1\u0ca6 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb2\u0cc8\u0ca8\u0ccd\u200c\u0c85\u0caa\u0ccd\u200c \u0cac\u0c97\u0ccd\u0c97\u0cc6 \u0c8e\u0cb0\u0ca1\u0cc1 \u0cae\u0cbe\u0ca4\u0cbf\u0cb2\u0ccd\u0cb2. \u0c87\u0c82\u0ca5 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cbf \u0c8e\u0cb7\u0ccd\u0c9f\u0cc7 \u0ca6\u0cc6\u0cc2\u0ca1\u0ccd\u0ca1 \u0cae\u0cca\u0ca4\u0ccd\u0ca4\u0cb5\u0ca8\u0ccd\u0ca8\u0cc1 \u0c89\u0cb3\u0cbf\u0cb8\u0cbf\u0c95\u0cc6\u0cc2\u0cb3\u0ccd\u0cb3\u0cc1\u0cb5\u0cc1\u0ca6\u0cc2 \u0c95\u0ca0\u0cbf\u0ca8\u0cb5\u0cbe\u0c97\u0cc1\u0ca4\u0ccd\u0ca4\u0ca6\u0cc6. \u0c86\u0ca6\u0cb0\u0cc6 \u0ca8\u0cae\u0ccd\u0cae \u0cac\u0ccc\u0cb2\u0cb0\u0ccd\u200c\u0c97\u0cb3\u0cc1 \u0c87\u0ca6\u0cb0\u0cb2\u0ccd\u0cb2\u0cbf \u0c85\u0cae\u0ccb\u0c98 \u0caf\u0cb6\u0cb8\u0ccd\u0cb8\u0cc1 \u0cb8\u0cbe\u0ca7\u0cbf\u0cb8\u0cbf\u0ca6\u0cb0\u0cc1. \u0cac\u0cc1\u0cae\u0ccd\u0cb0\u0cbe\u0c97\u0cc6 \u0cb8\u0ccd\u0caa\u0cc6\u0cb7\u0cb2\u0ccd\u200c \u0c85\u0cad\u0cbf\u0ca8\u0c82\u0ca6\u0ca8\u0cc6\u0c97\u0cb3\u0cc1 \u0cb8\u0cb2\u0ccd\u0cb2\u0cac\u0cc7\u0c95\u0cc1' \u0c8e\u0c82\u0ca6\u0cb0\u0cc1.", "\u0c85\u0ca6\u0cc3\u0cb7\u0ccd\u0c9f\u0cb5\u0cc7 \u0c95\u0cc8 \u0cb9\u0cbf\u0ca1\u0cbf\u0caf\u0cac\u0cc7\u0c95\u0cc1\"\u0c88 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cbf \u0c8e\u0cb2\u0ccd\u0cb2 \u0c95\u0ca1\u0cc6\u0caf\u0cc2 \u0cb6\u0cc2\u0ca8\u0ccd\u0caf \u0c86\u0cb5\u0cb0\u0cbf\u0cb8\u0cbf\u0ca6\u0c82\u0ca4\u0cbe\u0c97\u0cbf\u0ca6\u0cc6' \u0c8e\u0c82\u0ca6\u0cc1 \u0ca4\u0cc0\u0cb5\u0ccd\u0cb0 \u0ca8\u0ccb\u0cb5\u0cbf\u0ca8\u0cbf\u0c82\u0ca6 \u0caa\u0ccd\u0cb0\u0ca4\u0cbf\u0c95\u0ccd\u0cb0\u0cbf\u0caf\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6 \u0caa\u0c82\u0c9c\u0cbe\u0cac\u0ccd\u200c \u0ca8\u0cbe\u0caf\u0c95 \u0c86\u0cb0\u0ccd\u200c. \u0c85\u0cb6\u0ccd\u0cb5\u0cbf\u200c\u0ca8\u0ccd\u200c.\"\u0ca8\u0cbe\u0cb5\u0cc1 \u0caf\u0cb6\u0cb8\u0ccd\u0cb5\u0cbf \u0c9a\u0cc7\u0cb8\u0cbf\u0c82\u0c97\u0ccd\u200c\u0ca8\u0ca4\u0ccd\u0ca4 \u0cb8\u0cbe\u0c97\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cc6\u0cb5\u0cc1. \u0ca8\u0cae\u0ccd\u0cae\u0ca6\u0cc1 \u0cb5\u0cc3\u0ca4\u0ccd\u0ca4\u0cbf\u0caa\u0cb0 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb2\u0cc8\u0ca8\u0ccd\u200c\u0c85\u0caa\u0ccd\u200c \u0c86\u0c97\u0cbf\u0ca4\u0ccd\u0ca4\u0cc1. \u0cb0\u0cbe\u0cb9\u0cc1\u0cb2\u0ccd\u200c \u0c85\u0cae\u0ccb\u0c98 \u0cb2\u0caf\u0ca6\u0cb2\u0ccd\u0cb2\u0cbf\u0ca6\u0ccd\u0ca6\u0cb0\u0cc1. \u0c86\u0ca6\u0cb0\u0cc6 \u0c95\u0cc6\u0cc2\u0ca8\u0cc6\u0caf\u0cb2\u0ccd\u0cb2\u0cbf \u0c87\u0ca6\u0cc1 \u0cb5\u0cb0\u0ccd\u0c95\u0ccd\u200c\u0c94\u0c9f\u0ccd\u200c \u0c86\u0c97\u0ca6\u0cc7 \u0cb9\u0ccb\u0caf\u0cbf\u0ca4\u0cc1. \u0cac\u0cc1\u0cae\u0ccd\u0cb0\u0cbe \u0ca4\u0cbe\u0ca8\u0cc6\u0cb7\u0ccd\u0c9f\u0cc1 \u0c85\u0caa\u0cbe\u0caf\u0c95\u0cbe\u0cb0\u0cbf \u0cac\u0ccc\u0cb2\u0cb0\u0ccd\u200c \u0c8e\u0c82\u0cac\u0cc1\u0ca6\u0ca8\u0ccd\u0ca8\u0cc1 \u0cae\u0ca4\u0ccd\u0ca4\u0cc2\u0cae\u0ccd\u0cae\u0cc6 \u0cb8\u0cbe\u0cac\u0cc0\u0ca4\u0cc1\u0caa\u0ca1\u0cbf\u0cb8\u0cbf\u0ca6\u0cb0\u0cc1. \u0ca8\u0cae\u0c97\u0cbf\u0ca8\u0ccd\u0ca8\u0cc1 \u0c85\u0ca6\u0cc3\u0cb7\u0ccd\u0c9f\u0cb5\u0cc7 \u0c95\u0cc8 \u0cb9\u0cbf\u0ca1\u0cbf\u0caf\u0cac\u0cc7\u0c95\u0cc1...' \u0c8e\u0c82\u0ca6\u0cb0\u0cc1.", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf* \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c\u00a0\u00a0 \u00a08 \u0cb5\u0cbf\u0c95\u0cc6\u0c9f\u0cbf\u0c97\u0cc6 186* \u0c95\u0cbf\u0c82\u0c97\u0ccd\u0cb8\u0ccd\u200c \u0c87\u0cb2\u0cc6\u0cb5\u0cc6\u0ca8\u0ccd\u200c \u0caa\u0c82\u0c9c\u0cbe\u0cac\u0ccd\u200c\u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c\u00a0\u00a0 \u00a0\u0cb8\u0cbf \u0c95\u0c9f\u0cbf\u0c82\u0c97\u0ccd\u200c \u0cac\u0cbf \u0cac\u0cc1\u0cae\u0ccd\u0cb0\u0cbe\u00a0\u00a0 \u00a094\u0c95\u0ccd\u0cb0\u0cbf\u0cb8\u0ccd\u200c \u0c97\u0cc7\u0cb2\u0ccd\u200c\u00a0\u00a0 \u00a0\u0cb8\u0cbf \u0c95\u0c9f\u0cbf\u0c82\u0c97\u0ccd\u200c \u0cac\u0cbf \u0cae\u0cc6\u0c95\u0ccd\u0cb2\u0cc6\u0ca8\u0c97\u0ca8\u0ccd\u200c\u00a0\u00a0 \u00a018\u0c86\u0cb0\u0ca8\u0ccd\u200c \u0cab\u0cbf\u0c82\u0c9a\u0ccd\u200c\u00a0\u00a0 \u00a0\u0cb8\u0cbf \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0cac\u0cbf \u0cac\u0cc1\u0cae\u0ccd\u0cb0\u0cbe\u00a0\u00a0 \u00a046\u0cae\u0cbe\u0cb0\u0ccd\u0c95\u0cb8\u0ccd\u200c \u0cb8\u0ccd\u0c9f\u0cca\u0caf\u0cbf\u0ca8\u0cbf\u0cb8\u0ccd\u200c\u00a0\u00a0 \u00a0\u0cb8\u0cbf \u0c87\u0cb6\u0cbe\u0ca8\u0ccd\u200c \u0cac\u0cbf \u0cac\u0cc1\u0cae\u0ccd\u0cb0\u0cbe\u00a0\u00a0 \u00a01\u0c85\u0c95\u0ccd\u0cb7\u0cb0\u0ccd\u200c \u0caa\u0c9f\u0cc7\u0cb2\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a010\u0caf\u0cc1\u0cb5\u0cb0\u0cbe\u0c9c\u0ccd\u200c \u0cb8\u0cbf\u0c82\u0c97\u0ccd\u200c\u00a0\u00a0 \u00a0\u0cb8\u0cbf \u0cb2\u0cc6\u0cb5\u0cbf\u0cb8\u0ccd\u200c \u0cac\u0cbf \u0cae\u0cc6\u0c95\u0ccd\u0cb2\u0cc6\u0ca8\u0c97\u0ca8\u0ccd\u200c\u00a0\u00a0 \u00a01\u0cae\u0ca8\u0ccb\u0c9c\u0ccd\u200c \u0ca4\u0cbf\u0cb5\u0cbe\u0cb0\u0cbf\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a04\u0c87\u0ca4\u0cb0\u00a0\u00a0 \u00a0\u00a0\u00a0 \u00a09\u0c92\u0c9f\u0ccd\u0c9f\u0cc1 \u00a0(20 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 5 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0\u00a0\u00a0 \u00a0183\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-34, 2-145, 3-149, 4-167, 5-172.\u0cac\u0ccc\u0cb2\u0cbf\u0c82\u0c97\u0ccd\u200c:\u0cae\u0cbf\u0c9a\u0cc6\u0cb2\u0ccd\u200c \u0cae\u0cc6\u0c95\u0ccd\u0cb2\u0cc6\u0ca8\u0c97\u0ca8\u0ccd\u200c\u00a0\u00a0 \u00a0\u00a0\u00a0 \u00a04-0-37-2\u0c9c\u0cb8\u0ccd\u200c\u0caa\u0ccd\u0cb0\u0cc0\u0ca4\u0ccd\u200c \u0cac\u0cc1\u0cae\u0ccd\u0cb0\u0cbe\u00a0\u00a0 \u00a0\u00a0\u00a0 \u00a04-0-15-3\u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf\u00a0\u00a0 \u00a0\u00a0\u00a0 \u00a04-0-42-0\u0c95\u0cc3\u0ca3\u0cbe\u0cb2\u0ccd\u200c \u0caa\u0cbe\u0c82\u0ca1\u0ccd\u0caf\u00a0\u00a0 \u00a0\u00a0\u00a0 \u00a04-0-36-0\u0cae\u0cbe\u0caf\u0cbe\u0c82\u0c95\u0ccd\u200c \u0cae\u0cbe\u0cb0\u0ccd\u0c95\u0c82\u0ca1\u0cc6\u00a0\u00a0 \u00a0\u00a0\u00a0 \u00a03-0-34-0\u0cac\u0cc6\u0ca8\u0ccd\u200c \u0c95\u0c9f\u0cbf\u0c82\u0c97\u0ccd\u200c\u00a0\u00a0 \u00a0\u00a0\u00a0 \u00a01-0-15-0\u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0: \u0c9c\u0cb8\u0ccd\u200c\u0caa\u0ccd\u0cb0\u0cc0\u0ca4\u0ccd\u200c \u0cac\u0cc1\u0cae\u0ccd\u0cb0\u0cbe", "\u0c8e\u0c95\u0ccd\u0cb8\u0ccd\u200c\u0c9f\u0ccd\u0cb0\u0cbe \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0c86\u0ccd\u0caf\u0c82\u0ca1\u0ccd\u0cb0\u0cc2\u00e9 \u0c9f\u0cc8 \u0c90\u0caa\u0cbf\u0c8e\u0cb2\u0ccd\u200c \u0c8b\u0ca4\u0cc1\u0cb5\u0cc6\u0cc2\u0c82\u0ca6\u0cb0\u0cb2\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 3 \u0cb8\u0cb2 \u0caa\u0c82\u0ca6\u0ccd\u0caf\u0cb5\u0cc6\u0cc2\u0c82\u0ca6\u0cb0\u0cb2\u0ccd\u0cb2\u0cbf 4 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6 \u0cb8\u0cbe\u0ca7\u0ca8\u0cc6 \u0cae\u0cbe\u0ca1\u0cbf\u0ca6\u0cb0\u0cc1. \u0c86\u0ca6\u0cb0\u0cc6 \u0c88 \u0c8e\u0cb2\u0ccd\u0cb2 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cc2 \u0c85\u0cb5\u0cb0 \u0ca4\u0c82\u0ca1 \u0cb8\u0ccb\u0cb2\u0ca8\u0cc1\u0cad\u0cb5\u0cbf\u0cb8\u0cbf\u0ca4\u0cc1!", "\u0c9f\u0cc8 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 \u0cb8\u0cb2 4 \u0caa\u0ccd\u0cb2\u0cb8\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4\u0cb5\u0cb0 \u0caf\u0cbe\u0ca6\u0cbf\u0caf\u0cb2\u0ccd\u0cb2\u0cbf 3\u0ca8\u0cc7 \u0cb8\u0ccd\u0ca5\u0cbe\u0ca8 \u0c85\u0cb2\u0c82\u0c95\u0cb0\u0cbf\u0cb8\u0cbf\u0ca6\u0cb0\u0cc1. \u0cb8\u0cc1\u0ca8\u0cc0\u0cb2\u0ccd\u200c \u0ca8\u0cbe\u0cb0\u0cbe\u0caf\u0ca3\u0ccd\u200c (7), \u0cb2\u0cb8\u0cbf\u0ca4 \u0cae\u0cbe\u0cb2\u0cbf\u0c82\u0c97 (5) \u0cae\u0cca\u0ca6\u0cb2\u0cc6\u0cb0\u0ca1\u0cc1 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0ca6\u0ccd\u0ca6\u0cbe\u0cb0\u0cc6.", "\u0c9c\u0cb8\u0ccd\u200c\u0caa\u0ccd\u0cb0\u0cc0\u0ca4\u0ccd\u200c \u0cac\u0cc1\u0cae\u0ccd\u0cb0\u0cbe \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf 2\u0ca8\u0cc7 \u0cb8\u0cb2 \u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0 \u0c97\u0ccc\u0cb0\u0cb5\u0c95\u0ccd\u0c95\u0cc6 \u0caa\u0cbe\u0ca4\u0ccd\u0cb0\u0cb0\u0cbe\u0ca6\u0cb0\u0cc1. \u0c95\u0cb3\u0cc6\u0ca6 \u0cb5\u0cb0\u0ccd\u0cb7 \u0cb5\u0cbe\u0c82\u0c96\u0cc7\u0ca1\u0cc6 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cc7 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 24\u0c95\u0ccd\u0c95\u0cc6 3 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf \u0cae\u0cca\u0ca6\u0cb2 \u0cb8\u0cb2 \u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0\u0cb0\u0cbe\u0c97\u0cbf\u0ca6\u0ccd\u0ca6\u0cb0\u0cc1.", "\u0caa\u0c82\u0c9c\u0cbe\u0cac\u0ccd\u200c \u0cb0\u0ca8\u0ccd\u200c \u0c85\u0c82\u0ca4\u0cb0\u0ca6\u0cb2\u0ccd\u0cb2\u0cbf 2\u0ca8\u0cc7 \u0cb8\u0ca3\u0ccd\u0ca3 \u0cb8\u0ccb\u0cb2\u0ca8\u0ccd\u0ca8\u0cc1 \u0c85\u0ca8\u0cc1\u0cad\u0cb5\u0cbf\u0cb8\u0cbf\u0ca4\u0cc1 (3 \u0cb0\u0ca8\u0ccd\u200c). 2016\u0cb0\u0cb2\u0ccd\u0cb2\u0cbf \u0c86\u0cb0\u0ccd\u200c\u0cb8\u0cbf\u0cac\u0cbf \u0cb5\u0cbf\u0cb0\u0cc1\u0ca6\u0ccd\u0ca7 \u0c92\u0c82\u0ca6\u0cc1 \u0cb0\u0ca8\u0ccd\u0ca8\u0cbf\u0ca8\u0cbf\u0c82\u0ca6 \u0cb8\u0ccb\u0ca4\u0ca6\u0ccd\u0ca6\u0cc1 \u0caa\u0c82\u0c9c\u0cbe\u0cac\u0ccd\u200c\u0ca8 \u0c88\u0cb5\u0cb0\u0cc6\u0c97\u0cbf\u0ca8 \u0c85\u0ca4\u0cc0 \u0cb8\u0ca3\u0ccd\u0ca3 \u0c85\u0c82\u0ca4\u0cb0\u0ca6 \u0cb8\u0ccb\u0cb2\u0cc1.", "\u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c 94 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0cc1 \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0caa\u0cb0\u0cbe\u0cad\u0cb5\u0c97\u0cc6\u0cc2\u0c82\u0ca1 \u0ca4\u0c82\u0ca1\u0ca6 \u0caa\u0cb0 \u0ca6\u0cbe\u0c96\u0cb2\u0cbe\u0ca6 8\u0ca8\u0cc7 90 \u0caa\u0ccd\u0cb2\u0cb8\u0ccd\u200c \u0c97\u0cb3\u0cbf\u0c95\u0cc6\u0caf\u0cbe\u0c97\u0cbf\u0ca6\u0cc6. \u0cb0\u0cbe\u0cb9\u0cc1\u0cb2\u0ccd\u200c \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7\u0ca6 \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0c85\u0c9c\u0cc7\u0caf 95 \u0cb0\u0ca8\u0ccd\u200c \u0cae\u0cbe\u0ca1\u0cbf\u0ca6\u0ccd\u0ca6\u0cb0\u0cc1. \u0c87\u0ca6\u0cb0\u0cca\u0c82\u0ca6\u0cbf\u0c97\u0cc6 \u0cb0\u0cbe\u0cb9\u0cc1\u0cb2\u0ccd\u200c \u0c90\u0caa\u0cbf\u0c8e\u0cb2\u0ccd\u200c\u0ca8 \u0cb5\u0cbf\u0cab\u200c\u0cb2 \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 2 \u0cb8\u0cb2 90 \u0caa\u0ccd\u0cb2\u0cb8\u0ccd\u200c \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6 \u0cae\u0cca\u0ca6\u0cb2 \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0ca8\u0cc6\u0ca8\u0cbf\u0cb8\u0cbf\u0ca6\u0cb0\u0cc1.\u00a0\u0cb0\u0cbe\u0cb9\u0cc1\u0cb2\u0ccd\u200c-\u0cab\u0cbf\u0c82\u0c9a\u0ccd\u200c 111 \u0cb0\u0ca8\u0ccd\u200c \u0c9c\u0ca4\u0cc6\u0caf\u0cbe\u0c9f \u0ca8\u0ca1\u0cc6\u0cb8\u0cbf\u0ca6\u0cb0\u0cc1. \u0c87\u0ca6\u0cc1 \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0caa\u0cb0\u0cbe\u0cad\u0cb5\u0c97\u0cc6\u0cc2\u0c82\u0ca1 \u0ca4\u0c82\u0ca1\u0ca6 \u0caa\u0cb0 \u0ca6\u0cbe\u0c96\u0cb2\u0cbe\u0ca6 3\u0ca8\u0cc7 \u0c85\u0ca4\u0cc0 \u0ca6\u0cc6\u0cc2\u0ca1\u0ccd\u0ca1 \u0c9c\u0ca4\u0cc6\u0caf\u0cbe\u0c9f. \u0c87\u0ca6\u0c95\u0ccd\u0c95\u0cc2 \u0cae\u0cc1\u0ca8\u0ccd\u0ca8 \u0c97\u0ccc\u0ca4\u0cae\u0ccd\u200c \u0c97\u0c82\u0cad\u0cc0\u0cb0\u0ccd\u200c-\u0cb0\u0cbe\u0cac\u0cbf\u0ca8\u0ccd\u200c \u0c89\u0ca4\u0ccd\u0ca4\u0caa\u0ccd\u0caa \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 121 \u0cb0\u0ca8\u0ccd\u200c; \u0c97\u0cc7\u0cb2\u0ccd\u200c-\u0c95\u0cc6\u0cc2\u0cb9\u0ccd\u0cb2\u0cbf 2016\u0cb0 \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u0cae\u0cca\u0ca6\u0cb2 \u0cb5\u0cbf\u0c95\u0cc6\u0c9f\u0cbf\u0c97\u0cc6 114 \u0cb0\u0ca8\u0ccd\u200c \u0c92\u0c9f\u0ccd\u0c9f\u0cc1\u0c97\u0cc2\u0ca1\u0cbf\u0cb8\u0cbf\u0ca6\u0ccd\u0ca6\u0cb0\u0cc1.", "\u0cb0\u0cbe\u0cb9\u0cc1\u0cb2\u0ccd\u200c \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0c90\u0caa\u0cbf\u0c8e\u0cb2\u0ccd\u200c \u0c8b\u0ca4\u0cc1\u0cb5\u0cc6\u0cc2\u0c82\u0ca6\u0cb0\u0cb2\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6 \u0ca6\u0cbe\u0c96\u0cb2\u0cc6 \u0cb8\u0ccd\u0ca5\u0cbe\u0caa\u0cbf\u0cb8\u0cbf\u0ca6\u0cb0\u0cc1 (482). 2016\u0cb0\u0cb2\u0ccd\u0cb2\u0cbf \u0ca1\u0cc7\u0cb5\u0cbf\u0ca1\u0ccd\u200c \u0cb5\u0cbe\u0cb0\u0ccd\u0ca8\u0cb0\u0ccd\u200c 468 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0ca6\u0ccd\u0ca6\u0cc1 \u0c88\u0cb5\u0cb0\u0cc6\u0c97\u0cbf\u0ca8 \u0ca6\u0cbe\u0c96\u0cb2\u0cc6\u0caf\u0cbe\u0c97\u0cbf\u0ca4\u0ccd\u0ca4\u0cc1.", "\u0cb0\u0cbe\u0cb9\u0cc1\u0cb2\u0ccd\u200c \u0c88 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf 652 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0cc1 \u0c90\u0caa\u0cbf\u0c8e\u0cb2\u0ccd\u200c \u0c8b\u0ca4\u0cc1\u0cb5\u0cc6\u0cc2\u0c82\u0ca6\u0cb0\u0cb2\u0ccd\u0cb2\u0cbf \u0caa\u0c82\u0c9c\u0cbe\u0cac\u0ccd\u200c \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0ca8 \u0c85\u0ca4\u0ccd\u0caf\u0cc1\u0ca4\u0ccd\u0ca4\u0cae \u0cb8\u0cbe\u0ca7\u0ca8\u0cc6\u0caf\u0cbe\u0c97\u0cbf\u0ca6\u0cc6. 2008\u0cb0\u0cb2\u0ccd\u0cb2\u0cbf 616 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6 \u0cb6\u0cbe\u0ca8\u0ccd\u200c \u0cae\u0cbe\u0cb0\u0ccd\u0cb7\u0ccd\u200c \u0ca6\u0cbe\u0c96\u0cb2\u0cc6 \u0caa\u0ca4\u0ca8\u0c97\u0cc6\u0cc2\u0c82\u0ca1\u0cbf\u0ca4\u0cc1.", "\u0cb0\u0cbe\u0cb9\u0cc1\u0cb2\u0ccd\u200c \u0c90\u0caa\u0cbf\u0c8e\u0cb2\u0ccd\u200c \u0cb8\u0cb0\u0ca3\u0cbf\u0caf\u0cca\u0c82\u0ca6\u0cb0\u0cb2\u0ccd\u0cb2\u0cbf 3\u0ca8\u0cc7 \u0c85\u0ca4\u0ccd\u0caf\u0ca7\u0cbf\u0c95 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0cb0\u0cc1 (652). 2016\u0cb0\u0cb2\u0ccd\u0cb2\u0cbf \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf 973 \u0cb0\u0ca8\u0ccd\u200c, 2014\u0cb0\u0cb2\u0ccd\u0cb2\u0cbf \u0cb0\u0cbe\u0cac\u0cbf\u0ca8\u0ccd\u200c \u0c89\u0ca4\u0ccd\u0ca4\u0caa\u0ccd\u0caa 660 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0cc1 \u0cae\u0cca\u0ca6\u0cb2\u0cc6\u0cb0\u0ca1\u0cc1 \u0cb8\u0ccd\u0ca5\u0cbe\u0ca8 \u0c85\u0cb2\u0c82\u0c95\u0cb0\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6."], "title": "3 \u0cb0\u0ca8\u0ccd\u0ca8\u0cbf\u0ca8\u0cbf\u0c82\u0ca6 \u0c97\u0cc6\u0ca6\u0ccd\u0ca6\u0cc1 \u0ca8\u0cbe\u0cb2\u0ccd\u0c95\u0c95\u0ccd\u0c95\u0cc7\u0cb0\u0cbf\u0ca6 \u0cae\u0cc1\u0c82\u0cac\u0cc8"},
{"url": "https://www.udayavani.com/kannada/news/sports-news/293351/chennai-ride-on-rayudu-s-ton-to-ease-past-sunrisers", "content": ["\u0caa\u0cc1\u0ca3\u0cc6: \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c\u0c97\u0cb3 \u0cae\u0cc7\u0cb2\u0cbe\u0c9f\u0cb5\u0cbe\u0c97\u0cbf \u0caa\u0cb0\u0cbf\u0ca3\u0cae\u0cbf\u0cb8\u0cbf\u0ca6 \u0cb0\u0cb5\u0cbf\u0cb5\u0cbe\u0cb0\u0ca6 \u0cb8\u0ca8\u0ccd\u200c\u0cb0\u0cc8\u0cb8\u0cb0\u0ccd \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c-\u0c9a\u0cc6\u0ca8\u0ccd\u0ca8\u0cc8 \u0cb8\u0cc2\u0caa\u0cb0\u0ccd\u200c \u0c95\u0cbf\u0c82\u0c97\u0ccd\u0cb8\u0ccd\u200c \u0ca4\u0c82\u0ca1\u0c97\u0cb3 \u0ca8\u0ca1\u0cc1\u0cb5\u0cbf\u0ca8 \u0c90\u0caa\u0cbf\u0c8e\u0cb2\u0ccd\u200c \u0cae\u0cc1\u0c96\u0cbe\u0cae\u0cc1\u0c96\u0cc0 \u0ca6\u0ccd\u0cb5\u0cbf\u0ca4\u0cc0\u0caf \u0caa\u0ccd\u0cb2\u0cc7-\u0c86\u0cab\u0ccd \u0ca4\u0c82\u0ca1\u0cb5\u0ca8\u0ccd\u0ca8\u0cc1 \u0c85\u0ca7\u0cbf\u0c95\u0cc3\u0ca4\u0c97\u0cc6\u0cc2\u0cb3\u0cbf\u0cb8\u0cbf\u0ca6\u0cc6.\u00a0", "2 \u0cb5\u0cb0\u0ccd\u0cb7\u0c97\u0cb3 \u0ca8\u0cbf\u0cb7\u0cc7\u0ca7 \u0cae\u0cc1\u0c97\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cc1 \u0cac\u0c82\u0ca6 \u0ca7\u0ccb\u0ca8\u0cbf \u0cb8\u0cbe\u0cb0\u0ca5\u0ccd\u0caf\u0ca6 \u0c9a\u0cc6\u0ca8\u0ccd\u0ca8\u0cc8 8 \u0cb5\u0cbf\u0c95\u0cc6\u0c9f\u0ccd\u200c\u0c97\u0cb3 \u0c85\u0cae\u0ccb\u0c98 \u0c9c\u0caf\u0ca6\u0cc6\u0cc2\u0c82\u0ca6\u0cbf\u0c97\u0cc6 \u0c85\u0ca7\u0cbf\u0c95\u0cc3\u0ca4\u0cb5\u0cbe\u0c97\u0cbf \u0cae\u0cc1\u0c82\u0ca6\u0cbf\u0ca8 \u0cb8\u0cc1\u0ca4\u0ccd\u0ca4\u0cbf\u0c97\u0cc6 \u0cb2\u0c97\u0ccd\u0c97\u0cc6 \u0c87\u0cb0\u0cbf\u0cb8\u0cbf\u0ca4\u0cc1.\u00a0", "\u0c86\u0cb0\u0c82\u0cad\u0c95\u0cbe\u0cb0 \u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1 \u0c85\u0cb5\u0cb0 \u0c9a\u0cc6\u0cc2\u0c9a\u0ccd\u0c9a\u0cb2 \u0c90\u0caa\u0cbf\u0c8e\u0cb2\u0ccd\u200c \u0cb6\u0ca4\u0c95 \u0c9a\u0cc6\u0ca8\u0ccd\u0ca8\u0cc8 \u0cb8\u0cb0\u0ca6\u0cbf\u0caf \u0c86\u0c95\u0cb0\u0ccd\u0cb7\u0ca3\u0cc6\u0caf\u0cbe\u0c97\u0cbf\u0ca4\u0ccd\u0ca4\u0cc1.\u0caa\u0cc1\u0ca3\u0cc6\u0caf\u0cb2\u0ccd\u0cb2\u0cbf \u0ca8\u0ca1\u0cc6\u0ca6 \u0c85\u0c97\u0ccd\u0cb0 \u0ca4\u0c82\u0ca1\u0c97\u0cb3\u0cc6\u0cb0\u0ca1\u0cb0 \"\u0cac\u0cbf\u0c97\u0ccd\u200c \u0cab\u0cc8\u0c9f\u0ccd\u200c'\u0ca8\u0cb2\u0ccd\u0cb2\u0cbf \u0cae\u0cca\u0ca6\u0cb2\u0cc1 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0ca8\u0ca1\u0cc6\u0cb8\u0cbf\u0ca6 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c 4 \u0cb5\u0cbf\u0c95\u0cc6\u0c9f\u0cbf\u0c97\u0cc6 179 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf\u0ca6\u0cb0\u0cc6, \u0c9a\u0cc6\u0ca8\u0ccd\u0ca8\u0cc8 19 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf \u0c8e\u0cb0\u0ca1\u0cc7 \u0cb5\u0cbf\u0c95\u0cc6\u0c9f\u0cbf\u0c97\u0cc6 180 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf \u0ca4\u0ca8\u0ccd\u0ca8 8\u0ca8\u0cc7 \u0c97\u0cc6\u0cb2\u0cc1\u0cb5\u0ca8\u0ccd\u0ca8\u0cc1 \u0c92\u0cb2\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cbf\u0ca4\u0cc1. \u0c86\u0c97 \u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1 \u0c85\u0c9c\u0cc7\u0caf \u0ca8\u0cc2\u0cb0\u0cb0\u0cb2\u0ccd\u0cb2\u0cbf\u0ca6\u0ccd\u0ca6\u0cb0\u0cc1.", "\u0c88 \u0cab\u200c\u0cb2\u0cbf\u0ca4\u0cbe\u0c82\u0cb6\u0ca6\u0cbf\u0c82\u0ca6 \u0c85\u0c82\u0c95\u0caa\u0c9f\u0ccd\u0c9f\u0cbf\u0caf \u0cae\u0cca\u0ca6\u0cb2\u0cc6\u0cb0\u0ca1\u0cc1 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf \u0caf\u0cbe\u0cb5\u0cc1\u0ca6\u0cc7 \u0cac\u0ca6\u0cb2\u0cbe\u0cb5\u0ca3\u0cc6 \u0cb8\u0c82\u0cad\u0cb5\u0cbf\u0cb8\u0cb2\u0cbf\u0cb2\u0ccd\u0cb2. \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c 18 \u0c85\u0c82\u0c95\u0ca6\u0cc6\u0cc2\u0c82\u0ca6\u0cbf\u0c97\u0cc6 \u0c85\u0c97\u0ccd\u0cb0\u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cc7 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0caf\u0cbf\u0ca4\u0cc1. \u0c9a\u0cc6\u0ca8\u0ccd\u0ca8\u0cc8 16 \u0c85\u0c82\u0c95 \u0cb8\u0c82\u0caa\u0cbe\u0ca6\u0cbf\u0cb8\u0cbf \u0ca6\u0ccd\u0cb5\u0cbf\u0ca4\u0cc0\u0caf \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cc7 \u0c89\u0cb3\u0cbf\u0caf\u0cbf\u0ca4\u0cc1. \u0c92\u0c82\u0ca6\u0cc1 \u0cb5\u0cc7\u0cb3\u0cc6 \u0c88 \u0caa\u0c82\u0ca6\u0ccd\u0caf \u0c9c\u0caf\u0cbf\u0cb8\u0cbf\u0ca6\u0ccd\u0ca6\u0cb0\u0cc6 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cb2\u0cc0\u0c97\u0ccd\u200c \u0cb9\u0c82\u0ca4\u0ca6 \u0c85\u0c97\u0ccd\u0cb0\u0cb8\u0ccd\u0ca5\u0cbe\u0ca8\u0cbf \u0c8e\u0c82\u0cac \u0cb9\u0cbf\u0cb0\u0cbf\u0cae\u0cc6\u0c97\u0cc6 \u0caa\u0cbe\u0ca4\u0ccd\u0cb0\u0cb5\u0cbe\u0c97\u0cc1\u0ca4\u0ccd\u0ca4\u0cbf\u0ca4\u0ccd\u0ca4\u0cc1. \u0c86\u0ca6\u0cb0\u0cc6 \u0c88 \u0c85\u0cb5\u0c95\u0cbe\u0cb6\u0cb5\u0cc0\u0c97 \u0c9a\u0cc6\u0ca8\u0ccd\u0ca8\u0cc8\u0c97\u0cc2 \u0cb2\u0cad\u0cbf\u0cb8\u0cbf\u0ca6\u0cc6. \u0c8e\u0cb0\u0ca1\u0cc2 \u0ca4\u0c82\u0ca1\u0c97\u0cb3\u0cc1 \u0c87\u0ca8\u0ccd\u0ca8\u0cc2 2 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0c86\u0ca1\u0cac\u0cc7\u0c95\u0cbf\u0ca6\u0cc6.", "\u0c85\u0cac\u0ccd\u0cac\u0cb0\u0cbf\u0cb8\u0cbf\u0ca6 \u0cb0\u0cbe\u0caf\u0cc1\u0ca1\u0cc1-\u0cb5\u0cbe\u0c9f\u0ccd\u0cb8\u0ca8\u0ccd\u200c180 \u0cb0\u0ca8\u0ccd\u200c \u0cac\u0cc6\u0ca8\u0ccd\u0ca8\u0c9f\u0ccd\u0c9f\u0cc1\u0cb5 \u0cb9\u0cbe\u0ca6\u0cbf\u0caf\u0cb2\u0ccd\u0cb2\u0cbf \u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1-\u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c \u0cb8\u0cc7\u0cb0\u0cbf\u0c95\u0cc6\u0cc2\u0c82\u0ca1\u0cc1 \u0c9a\u0cc6\u0ca8\u0ccd\u0ca8\u0cc8\u0c97\u0cc6 \u0cad\u0ca6\u0ccd\u0cb0 \u0cac\u0cc1\u0ca8\u0cbe\u0ca6\u0cbf \u0ca8\u0cbf\u0cb0\u0ccd\u0cae\u0cbf\u0cb8\u0cbf\u0ca6\u0cb0\u0cc1. \u0c95\u0cc2\u0c9f\u0ca6\u0cb2\u0ccd\u0cb2\u0cc7 \u0c85\u0ca4\u0ccd\u0caf\u0c82\u0ca4 \u0cac\u0cb2\u0cbf\u0cb7\u0ccd\u0ca0 \u0cac\u0ccc\u0cb2\u0cbf\u0c82\u0c97\u0ccd\u200c \u0caa\u0ca1\u0cc6\u0caf\u0ca8\u0ccd\u0ca8\u0cc1 \u0cb9\u0cca\u0c82\u0ca6\u0cbf\u0ca6\u0ccd\u0ca6 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0c97\u0cc6 \u0ca6\u0cc6\u0cc2\u0ca1\u0ccd\u0ca1 \u0c95\u0c82\u0c9f\u0c95\u0cb5\u0cbe\u0c97\u0cbf \u0caa\u0cb0\u0cbf\u0ca3\u0cae\u0cbf\u0cb8\u0cbf\u0ca6\u0cb0\u0cc1. \u0c87\u0cb5\u0cb0\u0cbf\u0cac\u0ccd\u0cac\u0cb0 \u0cae\u0cca\u0ca6\u0cb2 \u0cb5\u0cbf\u0c95\u0cc6\u0c9f\u0ccd\u200c \u0c9c\u0ca4\u0cc6\u0caf\u0cbe\u0c9f\u0ca6\u0cb2\u0ccd\u0cb2\u0cbf 13.3 \u0c93\u0cb5\u0cb0\u0ccd\u200c\u0c97\u0cb3\u0cbf\u0c82\u0ca6 134 \u0cb0\u0ca8\u0ccd\u200c \u0cb9\u0cb0\u0cbf\u0ca6\u0cc1 \u0cac\u0c82\u0ca4\u0cc1. \u0c86\u0c97\u0cb2\u0cc7 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0ca4\u0ca8\u0ccd\u0ca8 \u0cb6\u0cb0\u0ca3\u0cbe\u0c97\u0ca4\u0cbf\u0caf\u0ca8\u0ccd\u0ca8\u0cc1 \u0cb8\u0cbe\u0cb0\u0cbf\u0ca4\u0ccd\u0ca4\u0cc1.", "\u0cb0\u0ca8\u0ccc\u0c9f\u0ccd\u200c \u0cb0\u0cc2\u0caa\u0ca6\u0cb2\u0ccd\u0cb2\u0cbf \u0cb5\u0cbe\u0c9f\u0ccd\u0cb8\u0ca8\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0cac\u0cbf\u0ca4\u0ccd\u0ca4\u0cc1. \u0c86\u0c97 \u0c85\u0cb5\u0cb0\u0cc1 35 \u0c8e\u0cb8\u0cc6\u0ca4 \u0c8e\u0ca6\u0cc1\u0cb0\u0cbf\u0cb8\u0cbf 57 \u0cb0\u0ca8\u0ccd\u200c \u0cae\u0cbe\u0ca1\u0cbf\u0ca6\u0ccd\u0ca6\u0cb0\u0cc1. \u0cb8\u0cbf\u0ca1\u0cbf\u0cb8\u0cbf\u0ca6\u0ccd\u0ca6\u0cc1 5 \u0cab\u0ccb\u0cb0\u0ccd\u200c \u0cb9\u0cbe\u0c97\u0cc2 3 \u0cb8\u0cbf\u0c95\u0ccd\u0cb8\u0cb0\u0ccd\u200c.", "\u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1 \u0caa\u0ccd\u0cb0\u0c9a\u0c82\u0ca1 \u0cab\u0cbe\u0cb0\u0ccd\u0cae\u0ccd \u0cae\u0cc1\u0c82\u0ca6\u0cc1\u0cb5\u0cb0\u0cbf\u0cb8\u0cbf \u0cb6\u0ca4\u0c95 \u0cb8\u0c82\u0cad\u0ccd\u0cb0\u0cae\u0ca6\u0cb2\u0ccd\u0cb2\u0cbf \u0cae\u0cbf\u0c82\u0ca6\u0cc6\u0ca6\u0ccd\u0ca6\u0cb0\u0cc1. \u0ca4\u0c82\u0ca1\u0ca6 \u0c97\u0cc6\u0cb2\u0cc1\u0cb5\u0cbf\u0c97\u0cc6 \u0c87\u0ca8\u0ccd\u0ca8\u0cc7\u0ca8\u0cc1 2 \u0cb0\u0ca8\u0ccd\u200c \u0c85\u0c97\u0ca4\u0ccd\u0caf\u0cb5\u0cbf\u0ca6\u0cc6 \u0c8e\u0ca8\u0ccd\u0ca8\u0cc1\u0cb5\u0cbe\u0c97 \u0c92\u0c82\u0c9f\u0cbf \u0c93\u0c9f\u0ca6 \u0cae\u0cc2\u0cb2\u0c95 \u0cb0\u0cbe\u0caf\u0cc1\u0ca1\u0cc1 \u0cb8\u0cc6\u0c82\u0c9a\u0cc1\u0cb0\u0cbf \u0caa\u0cc2\u0cb0\u0cc8\u0cb8\u0cbf\u0ca6\u0cb0\u0cc1. 62 \u0c8e\u0cb8\u0cc6\u0ca4 \u0c8e\u0ca6\u0cc1\u0cb0\u0cbf\u0cb8\u0cbf\u0ca6 \u0cb0\u0cbe\u0caf\u0cc1\u0ca1\u0cc1 7 \u0caa\u0ccd\u0cb0\u0c9a\u0c82\u0ca1 \u0cb8\u0cbf\u0c95\u0ccd\u0cb8\u0cb0\u0ccd\u200c \u0c9c\u0ca4\u0cc6\u0c97\u0cc6 7 \u0cac\u0ccc\u0c82\u0ca1\u0cb0\u0cbf \u0cac\u0cbe\u0cb0\u0cbf\u0cb8\u0cbf \u0caa\u0cc1\u0ca3\u0cc6 \u0c85\u0c82\u0c97\u0cb3\u0ca6\u0cb2\u0ccd\u0cb2\u0cbf \u0cae\u0cc6\u0cb0\u0cc6\u0ca6\u0cbe\u0ca1\u0cbf\u0ca6\u0cb0\u0cc1. \u0ca8\u0cbe\u0caf\u0c95 \u0ca7\u0ccb\u0ca8\u0cbf 20 \u0cb0\u0ca8\u0ccd\u200c \u0cae\u0cbe\u0ca1\u0cbf \u0c85\u0c9c\u0cc7\u0caf\u0cb0\u0cbe\u0c97\u0cbf \u0c89\u0cb3\u0cbf\u0ca6\u0cb0\u0cc1.\u0c87\u0ca6\u0cb0\u0cca\u0c82\u0ca6\u0cbf\u0c97\u0cc6 \u0cb0\u0cbe\u0caf\u0cc1\u0ca1\u0cc1 \u0c88 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf 500 \u0cb0\u0ca8\u0ccd\u200c \u0caa\u0cc2\u0cb0\u0ccd\u0ca4\u0cbf\u0c97\u0cc6\u0cc2\u0cb3\u0cbf\u0cb8\u0cbf\u0ca6 3\u0ca8\u0cc7 \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1 (535). \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c (544) \u0cae\u0ca4\u0ccd\u0ca4\u0cc1 \u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c (537) \u0cae\u0cca\u0ca6\u0cb2\u0cc6\u0cb0\u0ca1\u0cc1 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0ca6\u0ccd\u0ca6\u0cbe\u0cb0\u0cc6.", "\u0ca7\u0cb5\u0ca8\u0ccd\u200c-\u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0cad\u0cb0\u0ccd\u0c9c\u0cb0\u0cbf \u0c86\u0c9f\u0cb8\u0ca8\u0ccd\u200c\u0cb0\u0cc8\u0cb8\u0cb0\u0ccd \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0caa\u0cb0 \u0c86\u0cb0\u0c82\u0cad\u0c95\u0cbe\u0cb0 \u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c \u0cae\u0ca4\u0ccd\u0ca4\u0cc1 \u0ca8\u0cbe\u0caf\u0c95 \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0cae\u0ca4\u0ccd\u0ca4\u0cc2\u0c82\u0ca6\u0cc1 \u0cad\u0cb0\u0ccd\u0c9c\u0cb0\u0cbf \u0c9c\u0ca4\u0cc6\u0caf\u0cbe\u0c9f\u0ca6 \u0cae\u0cc2\u0cb2\u0c95 \u0cae\u0cbf\u0c82\u0c9a\u0cbf\u0ca6\u0cb0\u0cc1. \u0c97\u0cc1\u0cb0\u0cc1\u0cb5\u0cbe\u0cb0 \u0ca1\u0cc6\u0cb2\u0ccd\u0cb2\u0cbf \u0cb5\u0cbf\u0cb0\u0cc1\u0ca6\u0ccd\u0ca7 188 \u0cb0\u0ca8\u0ccd\u200c \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0c87\u0cb5\u0cb0\u0cbf\u0cac\u0ccd\u0cac\u0cb0\u0cc1 \u0cb8\u0cc7\u0cb0\u0cbf\u0c95\u0cc6\u0cc2\u0c82\u0ca1\u0cc1 \u0cae\u0cc1\u0cb0\u0cbf\u0caf\u0ca6 \u0ca6\u0ccd\u0cb5\u0cbf\u0ca4\u0cc0\u0caf \u0cb5\u0cbf\u0c95\u0cc6\u0c9f\u0cbf\u0c97\u0cc6 176 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf \u0c95\u0ccb\u0c9f\u0ccd\u0cb2\u0cbe \u0c85\u0c82\u0c97\u0cb3\u0ca6\u0cb2\u0ccd\u0cb2\u0cbf \u0cb5\u0cbf\u0c9c\u0cc3\u0c82\u0cad\u0cbf\u0cb8\u0cbf\u0ca6\u0ccd\u0ca6\u0cb0\u0cc1. \u0cb0\u0cb5\u0cbf\u0cb5\u0cbe\u0cb0 \u0c9a\u0cc6\u0ca8\u0ccd\u0ca8\u0cc8\u0caf\u0cb2\u0ccd\u0cb2\u0cbf \u0c87\u0ca6\u0cc7 \u0c86\u0c9f\u0cb5\u0ca8\u0ccd\u0ca8\u0cc1 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0cb8\u0cbf 2\u0ca8\u0cc7 \u0cb5\u0cbf\u0c95\u0cc6\u0c9f\u0cbf\u0c97\u0cc6 123 \u0cb0\u0ca8\u0ccd\u200c \u0cb0\u0cbe\u0cb6\u0cbf \u0cb9\u0cbe\u0c95\u0cbf \u0ca4\u0c82\u0ca1\u0ca6 \u0cb8\u0cb5\u0cbe\u0cb2\u0cbf\u0ca8 \u0cae\u0cca\u0ca4\u0ccd\u0ca4\u0c95\u0ccd\u0c95\u0cc6 \u0c95\u0cbe\u0cb0\u0ca3\u0cb0\u0cbe\u0ca6\u0cb0\u0cc1. \u0c87\u0cac\u0ccd\u0cac\u0cb0\u0cbf\u0c82\u0ca6\u0cb2\u0cc2 \u0cae\u0ca4\u0ccd\u0ca4\u0cc6 \u0c85\u0cb0\u0ccd\u0ca7 \u0cb6\u0ca4\u0c95 \u0ca6\u0cbe\u0c96\u0cb2\u0cbe\u0caf\u0cbf\u0ca4\u0cc1.", "\u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c \u0cb8\u0cb0\u0ccd\u0cb5\u0cbe\u0ca7\u0cbf\u0c95 79 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc6, \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c 51 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0cb0\u0cc1. \u0c87\u0cb5\u0cb0\u0cbf\u0cac\u0ccd\u0cac\u0cb0\u0ca8\u0ccd\u0ca8\u0cc1 \u0cb9\u0cca\u0cb0\u0ca4\u0cc1\u0caa\u0ca1\u0cbf\u0cb8\u0cbf\u0ca6\u0cb0\u0cc6 21 \u0cb0\u0ca8\u0ccd\u200c \u0cae\u0cbe\u0ca1\u0cbf\u0ca6 \u0ca6\u0cc0\u0caa\u0c95\u0ccd\u200c \u0cb9\u0cc2\u0ca1\u0cbe \u0c85\u0cb5\u0cb0\u0ca6\u0cc7 \u0cb9\u0cc6\u0c9a\u0ccd\u0c9a\u0cbf\u0ca8 \u0c97\u0cb3\u0cbf\u0c95\u0cc6.", "9 \u0c8e\u0cb8\u0cc6\u0ca4 \u0c8e\u0ca6\u0cc1\u0cb0\u0cbf\u0cb8\u0cbf \u0c95\u0cc7\u0cb5\u0cb2 2 \u0cb0\u0ca8\u0ccd\u200c \u0cae\u0cbe\u0ca1\u0cbf\u0ca6 \u0c85\u0cb2\u0cc6\u0c95\u0ccd\u0cb8\u0ccd\u200c \u0cb9\u0cc7\u0cb2\u0ccd\u0cb8\u0ccd\u200c \u0c94\u0c9f\u0cbe\u0ca6 \u0cac\u0cb3\u0cbf\u0c95 \u0c9c\u0ca4\u0cc6\u0c97\u0cc2\u0ca1\u0cbf\u0ca6 \u0ca7\u0cb5\u0ca8\u0ccd\u200c-\u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c 12.3 \u0c93\u0cb5\u0cb0\u0ccd\u200c\u0c97\u0cb3 \u0c9c\u0ca4\u0cc6\u0caf\u0cbe\u0c9f \u0ca8\u0ca1\u0cc6\u0cb8\u0cbf \u0c9a\u0cc6\u0ca8\u0ccd\u0ca8\u0cc8 \u0cac\u0ccc\u0cb2\u0cbf\u0c82\u0c97\u0cbf\u0c97\u0cc6 \u0cb8\u0cb5\u0cbe\u0cb2\u0cbe\u0c97\u0cbf \u0caa\u0cb0\u0cbf\u0ca3\u0cae\u0cbf\u0cb8\u0cbf\u0ca6\u0cb0\u0cc1. 7 \u0cae\u0c82\u0ca6\u0cbf \u0ca6\u0cbe\u0cb3\u0cbf\u0c97\u0cbf\u0cb3\u0cbf\u0ca6\u0cb0\u0cc2 \u0c87\u0cb5\u0cb0 \u0c93\u0c9f\u0c95\u0ccd\u0c95\u0cc6 \u0cac\u0ccd\u0cb0\u0cc7\u0c95\u0ccd\u200c \u0cb9\u0cbe\u0c95\u0cc1\u0cb5\u0cc1\u0ca6\u0cc1 \u0c95\u0cb7\u0ccd\u0c9f\u0cb5\u0cbe\u0caf\u0cbf\u0ca4\u0cc1. \u0cb9\u0cc6\u0c9a\u0ccd\u0c9a\u0cc1 \u0cac\u0cbf\u0cb0\u0cc1\u0cb8\u0cbf\u0ca8\u0cbf\u0c82\u0ca6 \u0cac\u0ccd\u0caf\u0cbe\u0c9f\u0ccd\u200c \u0cac\u0cc0\u0cb8\u0cbf\u0ca6 \u0ca7\u0cb5\u0ca8\u0ccd\u200c 79 \u0cb0\u0ca8\u0ccd\u0ca8\u0cbf\u0c97\u0cc6 \u0c8e\u0ca6\u0cc1\u0cb0\u0cbf\u0cb8\u0cbf\u0ca6\u0ccd\u0ca6\u0cc1 49 \u0c8e\u0cb8\u0cc6\u0ca4 \u0cae\u0cbe\u0ca4\u0ccd\u0cb0. 10 \u0cac\u0ccc\u0c82\u0ca1\u0cb0\u0cbf \u0cb9\u0cbe\u0c97\u0cc2 3 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cac\u0cbe\u0cb0\u0cbf\u0cb8\u0cbf \u0caa\u0ccd\u0cb0\u0c9a\u0c82\u0ca1 \u0cab\u0cbe\u0cb0\u0ccd\u0cae\u0ccd\u0c97\u0cc6 \u0cb8\u0cbe\u0c95\u0ccd\u0cb7\u0cbf\u0caf\u0cbe\u0ca6\u0cb0\u0cc1.\u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0c85\u0cb5\u0cb0 51 \u0cb0\u0ca8\u0ccd\u200c 39 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 \u0cac\u0c82\u0ca4\u0cc1. \u0c88 \u0c86\u0c95\u0cb0\u0ccd\u0cb7\u0c95 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c 5 \u0cac\u0ccc\u0c82\u0ca1\u0cb0\u0cbf \u0cb9\u0cbe\u0c97\u0cc2 2 \u0cb8\u0cbf\u0c95\u0ccd\u0cb8\u0cb0\u0ccd\u200c\u0c97\u0cb3\u0ca8\u0ccd\u0ca8\u0cc1 \u0c92\u0cb3\u0c97\u0cc6\u0cc2\u0c82\u0ca1\u0cbf\u0ca4\u0ccd\u0ca4\u0cc1. \u0cb8\u0ccd\u0c95\u0ccb\u0cb0\u0ccd\u200c 141\u0c95\u0ccd\u0c95\u0cc6 \u0c8f\u0cb0\u0cbf\u0ca6 \u0cb5\u0cc7\u0cb3\u0cc6 \u0c87\u0cb5\u0cb0\u0cbf\u0cac\u0ccd\u0cac\u0cb0\u0cc1 \u0c92\u0c9f\u0ccd\u0c9f\u0cca\u0c9f\u0ccd\u0c9f\u0cbf\u0c97\u0cc7 \u0c94\u0c9f\u0cbe\u0c97\u0cbf \u0ca8\u0ca1\u0cc6\u0ca6\u0cb0\u0cc1. \u0cac\u0ccd\u0cb0\u0cbe\u0cb5\u0cc6\u0cc2 \u0c93\u0cb5\u0cb0\u0cbf\u0ca8 \u0c85\u0c82\u0ca4\u0cbf\u0cae \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf \u0ca7\u0cb5\u0ca8\u0ccd\u200c \u0cb9\u0cb0\u0ccd\u0cad\u0c9c\u0ca8\u0ccd\u200c\u0c97\u0cc6 \u0c95\u0ccd\u0caf\u0cbe\u0c9a\u0ccd\u200c \u0ca8\u0cc0\u0ca1\u0cbf\u0ca6\u0cb0\u0cc6, \u0cb6\u0cbe\u0ca6\u0cc2\u00ec\u0cb2\u0ccd\u200c \u0ca0\u0cbe\u0c95\u0cc2\u0cb0\u0ccd\u200c \u0c93\u0cb5\u0cb0\u0cbf\u0ca8 \u0cae\u0cca\u0ca6\u0cb2 \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0cac\u0cbf\u0ca4\u0ccd\u0ca4\u0cc1. \u0cae\u0ca8\u0cc0\u0cb7\u0ccd\u200c \u0caa\u0cbe\u0c82\u0ca1\u0cc6 \u0cb5\u0cc8\u0cab\u200c\u0cb2\u0ccd\u0caf \u0c87\u0cb2\u0ccd\u0cb2\u0cbf\u0caf\u0cc2 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0caf\u0cbf\u0ca4\u0cc1. 6 \u0c8e\u0cb8\u0cc6\u0ca4 \u0c8e\u0ca6\u0cc1\u0cb0\u0cbf\u0cb8\u0cbf\u0ca6 \u0caa\u0cbe\u0c82\u0ca1\u0cc6 5 \u0cb0\u0ca8\u0ccd\u200c \u0cae\u0cbe\u0ca1\u0cbf \u0ca8\u0cbf\u0cb0\u0ccd\u0c97\u0cae\u0cbf\u0cb8\u0cbf\u0ca6\u0cb0\u0cc1. 32\u0c95\u0ccd\u0c95\u0cc6 2 \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4 \u0ca0\u0cbe\u0c95\u0cc2\u0cb0\u0ccd\u200c \u0c9a\u0cc6\u0ca8\u0ccd\u0ca8\u0cc8\u0ca8 \u0caf\u0cb6\u0cb8\u0ccd\u0cb5\u0cbf \u0cac\u0ccc\u0cb2\u0cb0\u0ccd\u200c.", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf\u0cb8\u0ca8\u0ccd\u200c\u0cb0\u0cc8\u0cb8\u0cb0\u0ccd \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c\u00a0\u00a0 \u00a0\u0cb8\u0cbf \u0cb9\u0cb0\u0ccd\u0cad\u0c9c\u0ca8\u0ccd\u200c \u0cac\u0cbf \u0cac\u0ccd\u0cb0\u0cbe\u0cb5\u0cc6\u0cc2\u00a0\u00a0 \u00a079\u0c85\u0cb2\u0cc6\u0c95\u0ccd\u0cb8\u0ccd\u200c \u0cb9\u0cc7\u0cb2\u0ccd\u0cb8\u0ccd\u200c\u00a0\u00a0 \u00a0\u0cb8\u0cbf \u0cb0\u0cc8\u0ca8\u0cbe \u0cac\u0cbf \u0c9a\u0cb9\u0cb0\u0ccd\u200c\u00a0\u00a0 \u00a02\u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c\u00a0\u00a0 \u00a0\u0cb8\u0cbf \u0cac\u0ccd\u0cb0\u0cbe\u0cb5\u0cc6\u0cc2 \u0cac\u0cbf \u0ca0\u0cbe\u0c95\u0cc2\u0cb0\u0ccd\u200c\u00a0\u00a0 \u00a051\u0cae\u0ca8\u0cc0\u0cb7\u0ccd\u200c \u0caa\u0cbe\u0c82\u0ca1\u0cc6\u00a0\u00a0 \u00a0\u0cb8\u0cbf \u0cb5\u0cbf\u0cb2\u0ccd\u0cb2\u0cbf \u0cac\u0cbf \u0ca0\u0cbe\u0c95\u0cc2\u0cb0\u0ccd\u200c\u00a0\u00a0 \u00a05\u0ca6\u0cc0\u0caa\u0c95\u0ccd\u200c \u0cb9\u0cc2\u0ca1\u0cbe\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a021\u0cb6\u0c95\u0cbf\u0cac\u0ccd\u200c \u0c85\u0cb2\u0ccd\u200c \u0cb9\u0cb8\u0ca8\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a08\u0c87\u0ca4\u0cb0\u00a0\u00a0 \u00a0\u00a0\u00a0 \u00a013\u0c92\u0c9f\u0ccd\u0c9f\u0cc1 \u00a0(20 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 4 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0\u00a0\u00a0 \u00a0179\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-18, 2-141, 3-141, 4-160.\u0cac\u0ccc\u0cb2\u0cbf\u0c82\u0c97\u0ccd\u200c:\u0ca6\u0cc0\u0caa\u0c95\u0ccd\u200c \u0c9a\u0cb9\u0cb0\u0ccd\u200c\u00a0\u00a0 \u00a0\u00a0\u00a0 \u00a04-0-16-1\u0cb6\u0cbe\u0ca6\u0cc2\u00ec\u0cb2\u0ccd\u200c \u0ca0\u0cbe\u0c95\u0cc2\u0cb0\u0ccd\u200c\u00a0\u00a0 \u00a0\u00a0\u00a0 \u00a04-0-32-2\u0ca1\u0cc7\u0cb5\u0cbf\u0ca1\u0ccd\u200c \u0cb5\u0cbf\u0cb2\u0ccd\u0cb2\u0cbf\u00a0\u00a0 \u00a0\u00a0\u00a0 \u00a02-0-24-0\u0cb9\u0cb0\u0ccd\u0cad\u0c9c\u0ca8\u0ccd\u200c \u0cb8\u0cbf\u0c82\u0c97\u0ccd\u200c\u00a0\u00a0 \u00a0\u00a0\u00a0 \u00a02-0-26-0\u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c\u00a0\u00a0 \u00a0\u00a0\u00a0 \u00a02-0-15-0\u0ca1\u0ccd\u0cb5\u0cc7\u0ca8\u0ccd\u200c \u0cac\u0ccd\u0cb0\u0cbe\u0cb5\u0cc6\u0cc2\u00a0\u00a0 \u00a0\u00a0\u00a0 \u00a04-0-39-1\u0cb0\u0cb5\u0cc0\u0c82\u0ca6\u0ccd\u0cb0 \u0c9c\u0ca1\u0cc7\u0c9c\u00a0\u00a0 \u00a0\u00a0\u00a0 \u00a02-0-24-0", "\u0c9a\u0cc6\u0ca8\u0ccd\u0ca8\u0cc8 \u0cb8\u0cc2\u0caa\u0cb0\u0ccd\u200c \u0c95\u0cbf\u0c82\u0c97\u0ccd\u0cb8\u0ccd\u200c\u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c\u00a0\u00a0 \u00a0\u0cb0\u0ca8\u0ccc\u0c9f\u0ccd\u200c\u00a0\u00a0 \u00a057\u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a0100\u0cb8\u0cc1\u0cb0\u0cc7\u0cb6\u0ccd\u200c \u0cb0\u0cc8\u0ca8\u0cbe\u00a0\u00a0 \u00a0\u0cb8\u0cbf \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0cac\u0cbf \u0cb6\u0cb0\u0ccd\u0cae\u00a0\u00a0 \u00a02\u0c8e\u0c82.\u0c8e\u0cb8\u0ccd\u200c. \u0ca7\u0ccb\u0ca8\u0cbf\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a020\u0c87\u0ca4\u0cb0\u00a0\u00a0 \u00a0\u00a0\u00a0 \u00a01\u0c92\u0c9f\u0ccd\u0c9f\u0cc1 \u00a0(19 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 2 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0\u00a0\u00a0 \u00a0180\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-134, 2-137.\u0cac\u0ccc\u0cb2\u0cbf\u0c82\u0c97\u0ccd\u200c:\u0cb8\u0c82\u0ca6\u0cc0\u0caa\u0ccd\u200c \u0cb6\u0cb0\u0ccd\u0cae\u00a0\u00a0 \u00a0\u00a0\u00a0 \u00a04-0-36-1\u0cad\u0cc1\u0cb5\u0ca8\u0cc7\u0cb6\u0ccd\u0cb5\u0cb0\u0ccd\u200c \u0c95\u0cc1\u0cae\u0cbe\u0cb0\u0ccd\u200c\u00a0\u00a0 \u00a0\u00a0\u00a0 \u00a04-0-38-0\u0cb0\u0cb6\u0cc0\u0ca6\u0ccd\u200c \u0c96\u0cbe\u0ca8\u0ccd\u200c\u00a0\u00a0 \u00a0\u00a0\u00a0 \u00a04-0-25-0\u0cb6\u0c95\u0cbf\u0cac\u0ccd\u200c \u0c85\u0cb2\u0ccd\u200c \u0cb9\u0cb8\u0ca8\u0ccd\u200c\u00a0\u00a0 \u00a0\u00a0\u00a0 \u00a04-0-41-0\u0cb8\u0cbf\u0ca6\u0ccd\u0ca7\u0cbe\u0cb0\u0ccd\u0ca5\u0ccd \u0c95\u0ccc\u0cb2\u0ccd\u200c\u00a0\u00a0 \u00a0\u00a0\u00a0 \u00a03-0-40-0\u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0: \u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1"], "title": "\u0cb0\u0cbe\u0caf\u0cc1\u0ca1\u0cc1 \u0cb8\u0cc6\u0c82\u0c9a\u0cc1\u0cb0\u0cbf; \u0c9a\u0cc6\u0ca8\u0ccd\u0ca8\u0cc8 \u0c9c\u0caf\u0cad\u0cc7\u0cb0\u0cbf"},
{"url": "https://www.udayavani.com/kannada/news/sports-news/292706/mumbai-indians-vs-kolkata-knight-riders", "content": ["\u0c95\u0ccb\u0cb2\u0ccd\u0c95\u0ca4\u0cbe: \u0c86\u0cb0\u0c82\u0cad\u0ca6\u0cb2\u0ccd\u0cb2\u0cbf \u0cb8\u0ca4\u0ca4\u0cb5\u0cbe\u0c97\u0cbf \u0cb8\u0ccb\u0ca4\u0cc1 \u0c87\u0ca8\u0ccd\u0ca8\u0cc7\u0ca8\u0cc1 \u0cb9\u0cca\u0cb0\u0c97\u0cc6 \u0cac\u0cbf\u0ca6\u0ccd\u0ca6\u0cc7 \u0cac\u0cbf\u0c9f\u0ccd\u0c9f\u0cbf\u0ca4\u0cc1 \u0c8e\u0c82\u0cac \u0cb8\u0ccd\u0ca5\u0cbf\u0ca4\u0cbf\u0caf\u0cbf\u0c82\u0ca6 \u0ca8\u0cbe\u0c9f\u0c95\u0cc0\u0caf\u0cb5\u0cbe\u0c97\u0cbf \u0c9a\u0cc7\u0ca4\u0cb0\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cc1 \u0c97\u0cc6\u0cb2\u0cc1\u0cb5\u0cbf\u0ca8 \u0c93\u0c9f \u0c86\u0cb0\u0c82\u0cad\u0cbf\u0cb8\u0cc1\u0cb5 \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c \u0caa\u0cb0\u0cbf\u0caa\u0cbe\u0ca0 \u0c88 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cc2 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0ca6\u0c82\u0ca4\u0cc6 \u0c95\u0cbe\u0ca3\u0cc1\u0ca4\u0ccd\u0ca4\u0ca6\u0cc6. \u0cac\u0cc1\u0ca7\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \u0c95\u0cc6\u0c95\u0cc6\u0c86\u0cb0\u0ccd\u200c \u0ca4\u0c82\u0ca1\u0cb5\u0ca8\u0ccd\u0ca8\u0cc1 \u0c85\u0cb5\u0cb0\u0ca6\u0cc7 \u0c88\u0ca1\u0ca8\u0ccd\u200c \u0c85\u0c82\u0c97\u0cb3\u0ca6\u0cb2\u0ccd\u0cb2\u0cbf 102 \u0cb0\u0ca8\u0ccd\u0ca8\u0cc1\u0c97\u0cb3 \u0cac\u0cc3\u0cb9\u0ca4\u0ccd\u200c \u0c85\u0c82\u0ca4\u0cb0\u0ca6\u0cbf\u0c82\u0ca6 \u0c95\u0cc6\u0ca1\u0cb5\u0cbf\u0ca6 \u0cb0\u0ccb\u0cb9\u0cbf\u0ca4\u0ccd\u200c \u0caa\u0ca1\u0cc6 \u0cae\u0cca\u0ca6\u0cb2 \u0cac\u0cbe\u0cb0\u0cbf\u0c97\u0cc6 \u0c85\u0c82\u0c95\u0caa\u0c9f\u0ccd\u0c9f\u0cbf\u0caf\u0cb2\u0ccd\u0cb2\u0cbf 4\u0ca8\u0cc7 \u0cb8\u0ccd\u0ca5\u0cbe\u0ca8 \u0c85\u0cb2\u0c82\u0c95\u0cb0\u0cbf\u0cb8\u0cbf\u0ca6\u0cc6. \u0c87\u0ca6\u0cc1 \u0cae\u0cc1\u0c82\u0ca6\u0cbf\u0ca8 \u0c8f\u0cb0\u0cc1\u0caa\u0cc7\u0cb0\u0cc1\u0c97\u0cb3\u0cbf\u0c97\u0cc6 \u0cb8\u0cbe\u0c95\u0ccd\u0cb7\u0cbf\u0caf\u0cbe\u0c97\u0cc1\u0cb5\u0cc1\u0ca6\u0cb0\u0cb2\u0ccd\u0cb2\u0cbf \u0c85\u0ca8\u0cc1\u0cae\u0cbe\u0ca8\u0cb5\u0cc7 \u0c87\u0cb2\u0ccd\u0cb2.", "\u0cb8\u0ca4\u0ca4 \u0cb8\u0ccb\u0cb2\u0cc1\u0c97\u0cb3\u0cbf\u0c82\u0ca6 \u0ca6\u0cbf\u0c95\u0ccd\u0c95\u0cc6\u0c9f\u0ccd\u0c9f\u0cbf\u0ca6\u0ccd\u0ca6 \u0cae\u0cc1\u0c82\u0cac\u0cc8 2018\u0ca8\u0cc7 \u0c90\u0caa\u0cbf\u0c8e\u0cb2\u0ccd\u200c\u0ca8\u0cbf\u0c82\u0ca6 \u0ca8\u0cbf\u0cb0\u0ccd\u0c97\u0cae\u0cbf\u0cb8\u0cc1\u0cb5 \u0cae\u0cca\u0ca6\u0cb2 \u0ca4\u0c82\u0ca1\u0cb5\u0cc6\u0c82\u0cac \u0cb8\u0cc2\u0c9a\u0ca8\u0cc6\u0caf\u0ca8\u0ccd\u0ca8\u0cc1 \u0cb0\u0cb5\u0cbe\u0ca8\u0cbf\u0cb8\u0cbf\u0ca6\u0ccd\u0ca6\u0cc1 \u0cb8\u0cc1\u0cb3\u0ccd\u0cb3\u0cb2\u0ccd\u0cb2. \u0c86\u0ca6\u0cb0\u0cc0\u0c97 \u0cb2\u0cc0\u0c97\u0ccd\u200c \u0cae\u0cc1\u0c96\u0cbe\u0cae\u0cc1\u0c96\u0cc0 \u0c95\u0cc6\u0cc2\u0ca8\u0cc6\u0c97\u0cc6\u0cc2\u0cb3\u0ccd\u0cb3\u0cc1\u0ca4\u0ccd\u0ca4 \u0cac\u0c82\u0ca6\u0c82\u0ca4\u0cc6 \u0caa\u0cb0\u0cbf\u0cb8\u0ccd\u0ca5\u0cbf\u0ca4\u0cbf \u0cac\u0ca6\u0cb2\u0cbe\u0c97\u0ca4\u0cc6\u0cc2\u0ca1\u0c97\u0cbf\u0ca6\u0cc6. \u0c88\u0ca4\u0ca8\u0c95 \u0c9f\u0cbe\u0caa\u0ccd\u200c-4\u0ca8\u0cb2\u0ccd\u0cb2\u0cbf\u0ca6\u0ccd\u0ca6 \u0ca4\u0c82\u0ca1\u0cb5\u0cc6\u0cc2\u0c82\u0ca6\u0cc1 \u0cae\u0cc1\u0c82\u0cac\u0cc8\u0c97\u0cc6 \u0c9c\u0cbe\u0c97 \u0cae\u0cbe\u0ca1\u0cbf\u0c95\u0cc6\u0cc2\u0ca1\u0cc1\u0cb5 \u0cb8\u0cc2\u0c9a\u0ca8\u0cc6 \u0ca6\u0c9f\u0ccd\u0c9f\u0cb5\u0cbe\u0c97\u0cbf\u0ca6\u0cc6.", "\u0cae\u0cc7 \u0ca4\u0cbf\u0c82\u0c97\u0cb3\u0cb2\u0ccd\u0cb2\u0cbf \u0c86\u0ca7\u0cbf\u0c95 \u0c97\u0cc6\u0cb2\u0cc1\u0cb5\u0cc1\u0c87\u0ca6\u0cb0\u0cca\u0c82\u0ca6\u0cbf\u0c97\u0cc6 \u0c8e\u0caa\u0ccd\u0cb0\u0cbf\u0cb2\u0ccd\u200c \u0ca4\u0cbf\u0c82\u0c97\u0cb3\u0cb2\u0ccd\u0cb2\u0cbf \u0c85\u0ca7\u0cbf\u0c95 \u0cb8\u0ccb\u0cb2\u0cc1 \u0c95\u0cbe\u0ca3\u0cc1\u0cb5, \u0cae\u0cc7 \u0ca4\u0cbf\u0c82\u0c97\u0cb3\u0cb2\u0ccd\u0cb2\u0cbf \u0cb9\u0cc6\u0c9a\u0ccd\u0c9a\u0cc1 \u0cb9\u0cc6\u0c9a\u0ccd\u0c9a\u0cc1 \u0c97\u0cc6\u0cb2\u0ccd\u0cb2\u0cc1\u0cb5 \u0caa\u0cb0\u0c82\u0caa\u0cb0\u0cc6\u0caf\u0cca\u0c82\u0ca6\u0ca8\u0ccd\u0ca8\u0cc1 \u0cae\u0cc1\u0c82\u0cac\u0cc8 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cc1 \u0cb9\u0ccb\u0c97\u0cc1\u0cb5\u0cc1\u0ca6\u0cc1 \u0cb8\u0ccd\u0caa\u0cb7\u0ccd\u0c9f\u0c97\u0cc6\u0cc2\u0c82\u0ca1\u0cbf\u0ca6\u0cc6. \u0c88 5 \u0cb5\u0cb0\u0ccd\u0cb7\u0c97\u0cb3 \u0c90\u0caa\u0cbf\u0c8e\u0cb2\u0ccd\u200c \u0c87\u0ca4\u0cbf\u0cb9\u0cbe\u0cb8\u0cb5\u0ca8\u0ccd\u0ca8\u0cc1 \u0c95\u0cc6\u0ca6\u0c95\u0cbf\u0ca6\u0cb0\u0cc6 (2014-2018) \u0cae\u0cc1\u0c82\u0cac\u0cc8 \u0c8e\u0caa\u0ccd\u0cb0\u0cbf\u0cb2\u0ccd\u200c \u0ca4\u0cbf\u0c82\u0c97\u0cb3\u0cb2\u0ccd\u0cb2\u0cbf 15\u0cb0\u0cb2\u0ccd\u0cb2\u0cbf \u0c97\u0cc6\u0ca6\u0ccd\u0ca6\u0cc1 21 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0cb8\u0ccb\u0cb2\u0ca8\u0cc1\u0cad\u0cb5\u0cbf\u0cb8\u0cbf\u0cb0\u0cc1\u0ca6\u0cc1; \u0cae\u0cc7 \u0ca4\u0cbf\u0c82\u0c97\u0cb3\u0cb2\u0ccd\u0cb2\u0cbf 26\u0cb0\u0cb2\u0ccd\u0cb2\u0cbf \u0c9c\u0caf \u0cb8\u0cbe\u0ca7\u0cbf\u0cb8\u0cbf \u0c95\u0cc7\u0cb5\u0cb2 11\u0cb0\u0cb2\u0ccd\u0cb2\u0cb7\u0ccd\u0c9f\u0cc7 \u0cb8\u0ccb\u0ca4\u0cbf\u0cb0\u0cc1\u0cb5\u0cc1\u0ca6\u0cc1 \u0c95\u0c82\u0ca1\u0cc1\u0cac\u0cb0\u0cc1\u0ca4\u0ccd\u0ca4\u0ca6\u0cc6. \u0c88 2 \u0ca4\u0cbf\u0c82\u0c97\u0cb3\u0cb2\u0ccd\u0cb2\u0cbf \u0c95\u0ccd\u0cb0\u0cae\u0cb5\u0cbe\u0c97\u0cbf \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c\u0ca8 \u0cb6\u0cc7\u0c95\u0ca1\u0cbe\u0cb5\u0cbe\u0cb0\u0cc1 \u0c97\u0cc6\u0cb2\u0cc1\u0cb5\u0cbf\u0ca8 \u0c85\u0c82\u0c95\u0cbf\u0c85\u0c82\u0cb6 \u0cb9\u0cc0\u0c97\u0cbf\u0ca6\u0cc6: \u0cb6\u0cc7. 41.66 \u0cb9\u0cbe\u0c97\u0cc2 \u0cb6\u0cc7. 70.27. \u0c87\u0ca6\u0ca8\u0ccd\u0ca8\u0cc1 \u0c97\u0cae\u0ca8\u0cbf\u0cb8\u0cc1\u0cb5\u0cbe\u0c97 \u0cb0\u0ccb\u0cb9\u0cbf\u0ca4\u0ccd\u200c \u0caa\u0ca1\u0cc6\u0caf \u0c93\u0c9f \u0c8e\u0cb2\u0ccd\u0cb2\u0cbf\u0caf \u0ca4\u0ca8\u0c95 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0ca6\u0cc0\u0ca4\u0cc1 \u0c8e\u0c82\u0ca6\u0cc1 \u0cb9\u0cc7\u0cb3\u0cc1\u0cb5\u0cc1\u0ca6\u0cc1 \u0c95\u0cb7\u0ccd\u0c9f!", "108\u0c95\u0ccd\u0c95\u0cc6 \u0c95\u0cc1\u0cb8\u0cbf\u0ca6 \u0c95\u0cc6\u0c95\u0cc6\u0c86\u0cb0\u0ccd\u200c\u0c97\u0cc1\u0cb0\u0cc1\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \u0c88\u0ca1\u0ca8\u0ccd\u200c\u0ca8\u0cb2\u0ccd\u0cb2\u0cbf \u0cae\u0cca\u0ca6\u0cb2\u0cc1 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0ca8\u0ca1\u0cc6\u0cb8\u0cbf\u0ca6 \u0cae\u0cc1\u0c82\u0cac\u0cc8 6\u0c95\u0ccd\u0c95\u0cc6 210 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf\u0ca6\u0cb0\u0cc6, \u0c95\u0ccb\u0cb2\u0ccd\u0c95\u0ca4\u0cbe \u0ca4\u0cb5\u0cb0\u0cbf\u0ca8\u0c82\u0c97\u0cb3\u0ca6\u0cb2\u0ccd\u0cb2\u0cc7 \u0cb9\u0cc0\u0ca8\u0cbe\u0caf \u0c86\u0c9f\u0cb5\u0cbe\u0ca1\u0cbf 18.1 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 108\u0c95\u0ccd\u0c95\u0cc6 \u0c95\u0cc1\u0cb8\u0cbf\u0caf\u0cbf\u0ca4\u0cc1. \u0c87\u0ca6\u0cc1 11 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0cb0\u0ccb\u0cb9\u0cbf\u0ca4\u0ccd\u200c \u0cac\u0cb3\u0c97 \u0cb8\u0cbe\u0ca7\u0cbf\u0cb8\u0cbf\u0ca6 5\u0ca8\u0cc7 \u0c97\u0cc6\u0cb2\u0cc1\u0cb5\u0cc1. \u0c87\u0ca6\u0cb0\u0cbf\u0c82\u0ca6 \u0cb0\u0ca8\u0ccd\u200c\u0cb0\u0cc7\u0c9f\u0ca8\u0ccd\u0ca8\u0cc2 \u0cb9\u0cc6\u0c9a\u0ccd\u0c9a\u0cbf\u0cb8\u0cbf\u0c95\u0cc6\u0cc2\u0c82\u0ca1 \u0cae\u0cc1\u0c82\u0cac\u0cc8 \u0ca4\u0ca8\u0ccd\u0ca8\u0cb7\u0ccd\u0c9f\u0cc7 \u0c85\u0c82\u0c95 \u0c97\u0cb3\u0cbf\u0cb8\u0cbf\u0cb0\u0cc1\u0cb5 \u0c95\u0ccb\u0cb2\u0ccd\u0c95\u0ca4\u0cbe\u0cb5\u0ca8\u0ccd\u0ca8\u0cc1 5\u0ca8\u0cc7 \u0cb8\u0ccd\u0ca5\u0cbe\u0ca8\u0c95\u0ccd\u0c95\u0cbf\u0cb3\u0cbf\u0cb8\u0cbf\u0ca6\u0cc6. \u0c87\u0ca6\u0cb0\u0cbf\u0c82\u0ca6 4\u0ca8\u0cc7 \u0caa\u0ccd\u0cb2\u0cc7-\u0c86\u0cab\u0ccd \u0cb8\u0ccd\u0ca5\u0cbe\u0ca8\u0ca6 \u0caa\u0cc8\u0caa\u0ccb\u0c9f\u0cbf \u0ca4\u0cc0\u0cb5\u0ccd\u0cb0\u0c97\u0cc6\u0cc2\u0cb3\u0ccd\u0cb3\u0cc1\u0cb5\u0cc1\u0ca6\u0cb0\u0cb2\u0ccd\u0cb2\u0cbf \u0c85\u0ca8\u0cc1\u0cae\u0cbe\u0ca8\u0cb5\u0cbf\u0cb2\u0ccd\u0cb2.", "\u0c97\u0cc6\u0cb2\u0cc1\u0cb5\u0cbf\u0ca8 \u0cac\u0c97\u0ccd\u0c97\u0cc6 \u0cb8\u0c82\u0ca4\u0cb8 \u0cb5\u0ccd\u0caf\u0c95\u0ccd\u0ca4\u0caa\u0ca1\u0cbf\u0cb8\u0cbf\u0ca6 \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae, \u0c87\u0ca6\u0cc1 \u0ca4\u0c82\u0ca1 \u0caa\u0ccd\u0cb0\u0caf\u0ca4\u0ccd\u0ca8\u0c95\u0ccd\u0c95\u0cc6 \u0cb8\u0c82\u0ca6 \u0c9c\u0caf \u0c8e\u0c82\u0ca6\u0cbf\u0ca6\u0ccd\u0ca6\u0cbe\u0cb0\u0cc6. \"\u0ca8\u0cbe\u0cb5\u0cc1 \u0cae\u0cc7 \u0ca4\u0cbf\u0c82\u0c97\u0cb3\u0cb2\u0ccd\u0cb2\u0cbf \u0cb8\u0cbe\u0ca7\u0ca8\u0cc6\u0caf \u0c8e\u0ca4\u0ccd\u0ca4\u0cb0\u0cb5\u0ca8\u0ccd\u0ca8\u0cc1 \u0c95\u0cbe\u0ca3\u0cc1\u0cb5\u0cc1\u0ca6\u0cc1 \u0cb5\u0cbe\u0ca1\u0cbf\u0c95\u0cc6. \u0c87\u0ca6\u0cc1 \u0c88 \u0cb8\u0cb2\u0cb5\u0cc2 \u0ca8\u0cbf\u0c9c\u0cb5\u0cbe\u0c97\u0cb2\u0cbf \u0c8e\u0c82\u0ca6\u0cc1 \u0ca8\u0cbe\u0ca8\u0cc1 \u0cb9\u0cbe\u0cb0\u0cc8\u0cb8\u0cc1\u0ca4\u0ccd\u0ca4\u0cc7\u0ca8\u0cc6. \u0ca8\u0cbe\u0cb5\u0cc1 \u0c86\u0cb0\u0c82\u0cad\u0ca6\u0cbf\u0c82\u0ca6\u0cb2\u0cc2 \u0c92\u0c82\u0ca6\u0cc1 \u0ca4\u0c82\u0ca1\u0cb5\u0cbe\u0c97\u0cbf \u0c86\u0ca1\u0cc1\u0ca4\u0ccd\u0ca4 \u0cac\u0c82\u0ca6\u0cc6\u0cb5\u0cc1. \u0c88\u0c97\u0cb2\u0cc2 \u0ca4\u0c82\u0ca1\u0cb5\u0cbe\u0c97\u0cbf\u0caf\u0cc7 \u0c89\u0cb3\u0cbf\u0ca6\u0cbf\u0ca6\u0ccd\u0ca6\u0cc7\u0cb5\u0cc6. \u0cb8\u0ca4\u0ca4 \u0cb8\u0ccb\u0cb2\u0cbf\u0ca8\u0cbf\u0c82\u0ca6 \u0cb9\u0cca\u0cb0\u0cac\u0c82\u0ca6\u0cc1 \u0c97\u0cc6\u0cb2\u0cc1\u0cb5\u0cbf\u0ca8 \u0cb2\u0caf \u0c95\u0c82\u0ca1\u0cc1\u0c95\u0cc6\u0cc2\u0cb3\u0ccd\u0cb3\u0cc1\u0cb5\u0cc1\u0ca6\u0cc1 \u0cb8\u0cc1\u0cb2\u0cad\u0cb5\u0cb2\u0ccd\u0cb2...' \u0c8e\u0c82\u0ca6\u0cc1 \u0cb0\u0ccb\u0cb9\u0cbf\u0ca4\u0ccd\u200c \u0cb9\u0cc7\u0cb3\u0cbf\u0ca6\u0cb0\u0cc1.", "\"\u0c85\u0ca8\u0cc1\u0cae\u0cbe\u0ca8\u0cb5\u0cc7 \u0c87\u0cb2\u0ccd\u0cb2, \u0c87\u0cb6\u0cbe\u0ca8\u0ccd\u200c \u0c95\u0cbf\u0cb6\u0ca8\u0ccd\u200c \u0c85\u0cb5\u0cb0 \u0cb8\u0ccd\u0cab\u0ccb\u0c9f\u0c95 \u0c86\u0c9f\u0cb5\u0cc7 \u0c88 \u0caa\u0c82\u0ca6\u0ccd\u0caf\u0ca6 \u0c9f\u0cb0\u0ccd\u0ca8\u0cbf\u0c82\u0c97\u0ccd\u200c \u0caa\u0cbe\u0caf\u0cbf\u0c82\u0c9f\u0ccd\u200c. \u0c88 \u0c9f\u0ccd\u0cb0\u0ccd\u0caf\u0cbe\u0c95\u0ccd\u200c\u0ca8\u0cb2\u0ccd\u0cb2\u0cbf \u0c9a\u0cc6\u0c82\u0ca1\u0ca8\u0ccd\u0ca8\u0cc1 \u0cac\u0ca1\u0cbf\u0ca6\u0c9f\u0ccd\u0c9f\u0cc1\u0cb5\u0cc1\u0ca6\u0cc1 \u0c85\u0cb7\u0ccd\u0c9f\u0cc1 \u0cb8\u0cc1\u0cb2\u0cad\u0cb5\u0cbe\u0c97\u0cbf\u0cb0\u0cb2\u0cbf\u0cb2\u0ccd\u0cb2. \u0c86\u0ca6\u0cb0\u0cc6 \u0c87\u0cb6\u0cbe\u0ca8\u0ccd\u200c \u0cae\u0cc1\u0ca8\u0ccd\u0ca8\u0cc1\u0c97\u0ccd\u0c97\u0cbf \u0cac\u0cbe\u0cb0\u0cbf\u0cb8\u0cbf \u0caa\u0c82\u0ca6\u0ccd\u0caf\u0c95\u0ccd\u0c95\u0cc6 \u0cb0\u0cad\u0cb8 \u0ca4\u0c82\u0ca6\u0cbf\u0ca4\u0ccd\u0ca4\u0cb0\u0cc1. \u0c87\u0c82\u0ca5\u0ca6\u0cc6\u0cc2\u0c82\u0ca6\u0cc1 \u0c86\u0c9f\u0c95\u0ccd\u0c95\u0cbe\u0c97\u0cbf \u0c85\u0cb5\u0cb0\u0cc1 \u0c8e\u0c82\u0ca6\u0cbf\u0ca8\u0cbf\u0c82\u0ca6\u0cb2\u0ccb \u0c95\u0cbe\u0caf\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cb0\u0cc1. \u0cac\u0cc6\u0ca8\u0ccd\u200c \u0c95\u0c9f\u0cbf\u0c82\u0c97\u0ccd\u200c \u0c85\u0cb5\u0cb0 \u0cab\u0cbf\u0ca8\u0cbf\u0cb6\u0cbf\u0c82\u0c97\u0ccd\u200c \u0c95\u0cc2\u0ca1 \u0c85\u0cae\u0ccb\u0c98 \u0cae\u0c9f\u0ccd\u0c9f\u0ca6\u0cb2\u0ccd\u0cb2\u0cbf\u0ca4\u0ccd\u0ca4\u0cc1. \u0c85\u0cb5\u0cb0\u0cbf\u0c97\u0cc6 \u0cb9\u0cc6\u0c9a\u0ccd\u0c9a\u0cbf\u0ca8 \u0c85\u0cb5\u0c95\u0cbe\u0cb6 \u0cb2\u0cad\u0cbf\u0cb8\u0cbf\u0cb0\u0cb2\u0cbf\u0cb2\u0ccd\u0cb2' \u0c8e\u0c82\u0ca6\u0cb0\u0cc1 \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae.", "\u0c95\u0ca0\u0cbf\u0ca8 \u0c97\u0cc1\u0cb0\u0cbf: \u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c\"200 \u0caa\u0ccd\u0cb2\u0cb8\u0ccd\u200c \u0cb0\u0ca8\u0ccd\u200c \u0c8e\u0ca8\u0ccd\u0ca8\u0cc1\u0cb5\u0cc1\u0ca6\u0cc1 \u0caf\u0cbe\u0cb5\u0ca4\u0ccd\u0ca4\u0cc2 \u0ca6\u0cc6\u0cc2\u0ca1\u0ccd\u0ca1 \u0cb9\u0cbe\u0c97\u0cc2 \u0c95\u0ca0\u0cbf\u0ca8 \u0c97\u0cc1\u0cb0\u0cbf. \u0ca8\u0cae\u0ccd\u0cae \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0ca4\u0cc0\u0cb0\u0cbe \u0c95\u0cb3\u0caa\u0cc6\u0caf\u0cbe\u0c97\u0cbf\u0ca4\u0ccd\u0ca4\u0cc1. \u0caf\u0cbe\u0cb0\u0cbf\u0c97\u0cc6 \u0c97\u0cc6\u0cc2\u0ca4\u0ccd\u0ca4\u0cc1, \u0ca8\u0cbe\u0cb5\u0cc1 \u0c86 \u0c95\u0ccd\u0caf\u0cbe\u0c9a\u0ccd\u200c\u0c97\u0cb3\u0ca8\u0ccd\u0ca8\u0cc6\u0cb2\u0ccd\u0cb2 \u0caa\u0ca1\u0cc6\u0ca6\u0cbf\u0ca6\u0ccd\u0ca6\u0cb0\u0cc6 \u0c8f\u0ca8\u0cbe\u0c97\u0cc1\u0ca4\u0ccd\u0ca4\u0cbf\u0ca4\u0ccd\u0ca4\u0ccb...' \u0c8e\u0c82\u0cac\u0cc1\u0ca6\u0cc1 \u0c95\u0cc6\u0c95\u0cc6\u0c86\u0cb0\u0ccd\u200c \u0c95\u0caa\u0ccd\u0ca4\u0cbe\u0ca8 \u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0c85\u0cb5\u0cb0 \u0cb9\u0ca4\u0cbe\u0cb6\u0cc6\u0caf \u0ca8\u0cc1\u0ca1\u0cbf\u0c97\u0cb3\u0cc1.", "\"\u0c87\u0ca6\u0cc1 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0caf\u0ccb\u0c97\u0ccd\u0caf \u0c9f\u0ccd\u0cb0\u0ccd\u0caf\u0cbe\u0c95\u0ccd\u200c \u0c86\u0c97\u0cbf\u0ca4\u0ccd\u0ca4\u0cc1. \u0c86\u0ca6\u0cb0\u0cc6 \u0ca8\u0cbe\u0cb5\u0cc1 \u0caa\u0cb5\u0cb0\u0ccd\u200c-\u0caa\u0ccd\u0cb2\u0cc7 \u0c85\u0cb5\u0ca7\u0cbf\u0caf\u0cb2\u0ccd\u0cb2\u0cc7 \u0cb9\u0cc6\u0c9a\u0ccd\u0c9a\u0cc1 \u0cb5\u0cbf\u0c95\u0cc6\u0c9f\u0ccd\u200c\u0c97\u0cb3\u0ca8\u0ccd\u0ca8\u0cc1 \u0c95\u0cb3\u0cc6\u0ca6\u0cc1\u0c95\u0cc6\u0cc2\u0c82\u0ca1\u0cc6\u0cb5\u0cc1. \u0cb9\u0cc0\u0c97\u0cbe\u0c97\u0cbf \u0c9a\u0cc7\u0ca4\u0cb0\u0cbf\u0cb8\u0cc1\u0cb5\u0cc1\u0ca6\u0cc1 \u0cb8\u0cc1\u0cb2\u0cad\u0cb5\u0cbe\u0c97\u0cbf\u0cb0\u0cb2\u0cbf\u0cb2\u0ccd\u0cb2. \u0cae\u0cc1\u0c82\u0ca6\u0cbf\u0ca8 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0cb8\u0cbe\u0cae\u0cb0\u0ccd\u0ca5\u0ccd\u0caf\u0c95\u0ccd\u0c95\u0cc2 \u0cae\u0cbf\u0c97\u0cbf\u0cb2\u0cbe\u0ca6 \u0caa\u0ccd\u0cb0\u0ca6\u0cb0\u0ccd\u0cb6\u0ca8 \u0ca8\u0cc0\u0ca1\u0cac\u0cc7\u0c95\u0cbf\u0ca6\u0cc6. \u0ca4\u0c82\u0ca1\u0ca6 \u0cae\u0cc7\u0cb2\u0cc6 \u0ca8\u0ca8\u0c97\u0cc6 \u0ca8\u0c82\u0cac\u0cbf\u0c95\u0cc6 \u0c87\u0ca6\u0cc6' \u0c8e\u0c82\u0ca6\u0cc1 \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0cb9\u0cc7\u0cb3\u0cbf\u0ca6\u0cb0\u0cc1.", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf\u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c\u00a0\u00a0 6 \u0cb5\u0cbf\u0c95\u0cc6\u0c9f\u0cbf\u0c97\u0cc6 210\u0c95\u0ccb\u0cb2\u0ccd\u0c95\u0ca4\u0cbe \u0ca8\u0cc8\u0c9f\u0ccd\u200c\u0cb0\u0cc8\u0ca1\u0cb0\u0ccd\u0cb8\u0cc1\u0ca8\u0cc0\u0cb2\u0ccd\u200c \u0ca8\u0cbe\u0cb0\u0cbe\u0caf\u0ca3\u0ccd\u200c\u00a0\u00a0 \u00a0\u0cac\u0cbf \u0cae\u0cc6\u0c95\u0ccd\u0cb2\u0cc6\u0ca8\u0c97\u0ca8\u0ccd\u200c\u00a0\u00a0 \u00a04\u0c95\u0ccd\u0cb0\u0cbf\u0cb8\u0ccd\u200c \u0cb2\u0cbf\u0ca8\u0ccd\u200c\u00a0\u00a0 \u00a0\u0cb0\u0ca8\u0ccc\u0c9f\u0ccd\u200c\u00a0\u00a0 \u00a021\u0cb0\u0cbe\u0cac\u0cbf\u0ca8\u0ccd\u200c \u0c89\u0ca4\u0ccd\u0ca4\u0caa\u0ccd\u0caa\u00a0\u00a0 \u00a0\u0cb8\u0cbf \u0caf\u0cbe\u0ca6\u0cb5\u0ccd\u200c \u0cac\u0cbf \u0cae\u0cbe\u0cb0\u0ccd\u0c95\u0c82\u0ca1\u0cc6\u00a0\u00a0 \u00a014\u0ca8\u0cbf\u0ca4\u0cc0\u0cb6\u0ccd\u200c \u0cb0\u0cbe\u0ca3\u00a0\u00a0 \u00a0\u0cb8\u0cbf \u0c95\u0c9f\u0cbf\u0c82\u0c97\u0ccd\u200c \u0cac\u0cbf \u0caa\u0cbe\u0c82\u0ca1\u0ccd\u0caf\u00a0\u00a0 \u00a021\u0c86\u0ccd\u0caf\u0c82\u0ca1\u0ccd\u0cb0\u0cc6 \u0cb0\u0cb8\u0cc6\u0cb2\u0ccd\u200c\u00a0\u00a0 \u00a0\u0cb8\u0cbf \u0cae\u0cbe\u0cb0\u0ccd\u0c95\u0c82\u0ca1\u0cc6 \u0cac\u0cbf \u0caa\u0cbe\u0c82\u0ca1\u0ccd\u0caf\u00a0\u00a0 \u00a02\u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c\u00a0\u00a0 \u00a0\u0cb0\u0ca8\u0ccc\u0c9f\u0ccd\u200c\u00a0\u00a0 \u00a05\u0cb0\u0cbf\u0c82\u0c95\u0cc1 \u0cb8\u0cbf\u0c82\u0c97\u0ccd\u200c\u00a0\u00a0 \u00a0\u0cb8\u0cbf \u0c87\u0cb6\u0cbe\u0ca8\u0ccd\u200c \u0cac\u0cbf \u0cac\u0cc1\u0cae\u0ccd\u0cb0\u0cbe\u00a0\u00a0 \u00a05\u0c9f\u0cbe\u0cae\u0ccd\u200c \u0c95\u0cb0\u0ca8\u0ccd\u200c\u00a0\u00a0 \u00a0\u0cb8\u0cbf \u0ca1\u0ccd\u0caf\u0cc1\u0cae\u0cbf\u0ca8\u0cbf \u0cac\u0cbf \u0c95\u0cc6.\u0caa\u0cbe\u0c82\u0ca1\u0ccd\u0caf\u00a0\u00a0 \u00a018\u0caa\u0cc0\u0caf\u0cc2\u0cb7\u0ccd\u200c \u0c9a\u0cbe\u0cb5\u0ccd\u0cb2\u0cbe\u00a0\u00a0 \u00a0\u0cb8\u0cbf \u0caf\u0cbe\u0ca6\u0cb5\u0ccd\u200c \u0cac\u0cbf \u0c95\u0c9f\u0cbf\u0c82\u0c97\u0ccd\u200c\u00a0\u00a0 \u00a011\u0c95\u0cc1\u0cb2\u0ca6\u0cc0\u0caa\u0ccd\u200c \u0caf\u0cbe\u0ca6\u0cb5\u0ccd\u200c\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0c95\u0cc6.\u0caa\u0cbe\u0c82\u0ca1\u0ccd\u0caf\u00a0\u00a0 \u00a05\u0caa\u0ccd\u0cb0\u0cb8\u0cbf\u0ca6\u0ccd\u0ca7\u0ccd \u0c95\u0cc3\u0cb7\u0ccd\u0ca3\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a01\u0c87\u0ca4\u0cb0\u00a0\u00a0 \u00a0\u00a0\u00a0 \u00a01\u0c92\u0c9f\u0ccd\u0c9f\u0cc1 \u00a0(18.1 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf \u0c86\u0cb2\u0ccc\u0c9f\u0ccd\u200c)\u00a0\u00a0 \u00a0\u00a0\u00a0 \u00a0108\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-4, 2-32, 3-49, 4-54, 5-67, 6-67, 7-76, 8-93, 9-106.\u0cac\u0ccc\u0cb2\u0cbf\u0c82\u0c97\u0ccd\u200c:\u0cae\u0cbf\u0c9a\u0cc6\u0cb2\u0ccd\u200c \u0cae\u0cc6\u0c95\u0ccd\u0cb2\u0cc6\u0ca8\u0c97\u0ca8\u0ccd\u200c\u00a0\u00a0 \u00a0\u00a0\u00a0 \u00a03-0-24-1\u0c95\u0cc3\u0ca3\u0cbe\u0cb2\u0ccd\u200c \u0caa\u0cbe\u0c82\u0ca1\u0ccd\u0caf\u00a0\u00a0 \u00a0\u00a0\u00a0 \u00a03.1-0-12-2\u0c9c\u0cb8\u0ccd\u200c\u0caa\u0ccd\u0cb0\u0cc0\u0ca4\u0ccd\u200c \u0cac\u0cc1\u0cae\u0ccd\u0cb0\u0cbe\u00a0\u00a0 \u00a0\u00a0\u00a0 \u00a03-0-17-1\u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf\u00a0\u00a0 \u00a0\u00a0\u00a0 \u00a03-0-16-2\u0cae\u0cbe\u0caf\u0cbe\u0c82\u0c95\u0ccd\u200c \u0cae\u0cbe\u0cb0\u0ccd\u0c95\u0c82\u0ca1\u0cc6\u00a0\u00a0 \u00a0\u00a0\u00a0 \u00a04-0-26-1\u0cac\u0cc6\u0ca8\u0ccd\u200c \u0c95\u0c9f\u0cbf\u0c82\u0c97\u0ccd\u200c\u00a0\u00a0 \u00a0\u00a0\u00a0 \u00a02-0-12-1\u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0: \u0c87\u0cb6\u0cbe\u0ca8\u0ccd\u200c \u0c95\u0cbf\u0cb6\u0ca8\u0ccd\u200c", "\u0c8e\u0c95\u0ccd\u0cb8\u0ccd\u200c\u0c9f\u0ccd\u0cb0\u0cbe \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c* \u0c95\u0ccb\u0cb2\u0ccd\u0c95\u0ca4\u0cbe \u0ca8\u0cc8\u0c9f\u0ccd\u200c\u0cb0\u0cc8\u0ca1\u0cb0\u0ccd \u0cb5\u0cbf\u0cb0\u0cc1\u0ca6\u0ccd\u0ca7 \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c \u0cb8\u0ca4\u0ca4 8 \u0c97\u0cc6\u0cb2\u0cc1\u0cb5\u0cc1 \u0ca6\u0cbe\u0c96\u0cb2\u0cbf\u0cb8\u0cbf\u0ca4\u0cc1. \u0c87\u0ca6\u0cc1 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0ca4\u0c82\u0ca1\u0cb5\u0cc6\u0cc2\u0c82\u0ca6\u0cc1 \u0ca8\u0cbf\u0cb0\u0ccd\u0ca6\u0cbf\u0cb7\u0ccd\u0c9f \u0c8e\u0ca6\u0cc1\u0cb0\u0cbe\u0cb3\u0cbf \u0cb5\u0cbf\u0cb0\u0cc1\u0ca6\u0ccd\u0ca7 \u0cb8\u0cbe\u0ca7\u0cbf\u0cb8\u0cbf\u0ca6 \u0cb8\u0ca4\u0ca4 \u0c97\u0cc6\u0cb2\u0cc1\u0cb5\u0cbf\u0ca8 \u0c9c\u0c82\u0c9f\u0cbf \u0ca6\u0cbe\u0c96\u0cb2\u0cc6. \u0c87\u0ca6\u0c95\u0ccd\u0c95\u0cc2 \u0cae\u0cc1\u0ca8\u0ccd\u0ca8 \u0caa\u0c82\u0c9c\u0cbe\u0cac\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0c95\u0cc6\u0c95\u0cc6\u0c86\u0cb0\u0ccd\u200c \u0cb9\u0cbe\u0c97\u0cc2 \u0ca1\u0cc6\u0cb2\u0ccd\u0cb2\u0cbf \u0cb5\u0cbf\u0cb0\u0cc1\u0ca6\u0ccd\u0ca7 \u0c86\u0cb0\u0ccd\u200c\u0cb8\u0cbf\u0cac\u0cbf \u0cb8\u0ca4\u0ca4 8 \u0c97\u0cc6\u0cb2\u0cc1\u0cb5\u0cc1 \u0c92\u0cb2\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cbf\u0ca4\u0ccd\u0ca4\u0cc1. \u0c86\u0cb0\u0ccd\u200c\u0cb8\u0cbf\u0cac\u0cbf\u0caf \u0c92\u0c82\u0ca6\u0cc1 \u0c9c\u0caf \u0cb8\u0cc2\u0caa\u0cb0\u0ccd\u200c \u0c93\u0cb5\u0cb0\u0ccd\u200c\u0ca8\u0cb2\u0ccd\u0cb2\u0cbf \u0cac\u0c82\u0ca6\u0cbf\u0ca4\u0ccd\u0ca4\u0cc1.* \u0c87\u0cb6\u0cbe\u0ca8\u0ccd\u200c \u0c95\u0cbf\u0cb6\u0ca8\u0ccd\u200c 17 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0c85\u0cb0\u0ccd\u0ca7 \u0cb6\u0ca4\u0c95 \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0cc1 \u0cae\u0cc1\u0c82\u0cac\u0cc8 \u0c86\u0c9f\u0c97\u0cbe\u0cb0\u0ca8\u0cc6\u0cc2\u0cac\u0ccd\u0cac\u0ca8 \u0c85\u0ca4\u0cc0 \u0cb5\u0cc7\u0c97\u0ca6 \u0c85\u0cb0\u0ccd\u0ca7 \u0cb6\u0ca4\u0c95\u0ca6 \u0c9c\u0c82\u0c9f\u0cbf \u0ca6\u0cbe\u0c96\u0cb2\u0cc6. 2016\u0cb0\u0cb2\u0ccd\u0cb2\u0cbf \u0c95\u0cc6\u0c95\u0cc6\u0c86\u0cb0\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0c95\u0cc8\u0cb0\u0ca8\u0ccd\u200c \u0caa\u0cca\u0cb2\u0cbe\u0cb0\u0ccd\u0ca1\u0ccd\u200c \u0c95\u0cc2\u0ca1 17 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf 50 \u0cb0\u0ca8\u0ccd\u200c \u0caa\u0cc2\u0cb0\u0cc8\u0cb8\u0cbf\u0ca6\u0ccd\u0ca6\u0cb0\u0cc1.* \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae 50 \u0c9c\u0caf\u0c97\u0cb3\u0ca8\u0ccd\u0ca8\u0cc1 \u0c95\u0c82\u0ca1 3\u0ca8\u0cc7 \u0c90\u0caa\u0cbf\u0c8e\u0cb2\u0ccd\u200c \u0ca8\u0cbe\u0caf\u0c95\u0ca8\u0cc6\u0ca8\u0cbf\u0cb8\u0cbf\u0ca6\u0cb0\u0cc1. \u0c89\u0cb3\u0cbf\u0ca6\u0cb5\u0cb0\u0cc6\u0c82\u0ca6\u0cb0\u0cc6 \u0cae\u0cb9\u0cc7\u0c82\u0ca6\u0ccd\u0cb0 \u0cb8\u0cbf\u0c82\u0c97\u0ccd\u200c \u0ca7\u0ccb\u0ca8\u0cbf (90) \u0cae\u0ca4\u0ccd\u0ca4\u0cc1 \u0c97\u0ccc\u0ca4\u0cae\u0ccd\u200c \u0c97\u0c82\u0cad\u0cc0\u0cb0\u0ccd\u200c (71). \u0c95\u0cbe\u0c95\u0ca4\u0cbe\u0cb3\u0cc0\u0caf\u0cb5\u0cc6\u0c82\u0ca6\u0cb0\u0cc6, \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae \u0ca4\u0cae\u0ccd\u0cae \u0ca8\u0cbe\u0caf\u0c95\u0ca4\u0ccd\u0cb5\u0cb5\u0ca8\u0ccd\u0ca8\u0cc1 \u0c95\u0cc6\u0c95\u0cc6\u0c86\u0cb0\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0c88\u0ca1\u0ca8\u0ccd\u200c \u0c97\u0cbe\u0cb0\u0ccd\u0ca1\u0ca8\u0ccd\u0cb8\u0ccd\u200c\u0ca8\u0cb2\u0ccd\u0cb2\u0cc7 \u0c97\u0cc6\u0cb2\u0cc1\u0cb5\u0cbf\u0ca8\u0cc6\u0cc2\u0c82\u0ca6\u0cbf\u0c97\u0cc6 \u0c86\u0cb0\u0c82\u0cad\u0cbf\u0cb8\u0cbf\u0ca6\u0ccd\u0ca6\u0cb0\u0cc1 (2013).* \u0cb0\u0ccb\u0cb9\u0cbf\u0ca4\u0ccd\u200c \u0ca8\u0cbe\u0caf\u0c95\u0ca8\u0cbe\u0c97\u0cbf 100 \u0c9f\u0cbf20 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0caa\u0cc2\u0cb0\u0ccd\u0ca4\u0cbf\u0c97\u0cc6\u0cc2\u0cb3\u0cbf\u0cb8\u0cbf\u0ca6\u0cb0\u0cc1. \u0c85\u0cb5\u0cb0\u0cc0\u0c97 \u0ca8\u0cbe\u0caf\u0c95\u0ca4\u0ccd\u0cb5\u0ca6\u0cb2\u0ccd\u0cb2\u0cbf \"\u0cb6\u0ca4\u0c95' \u0cac\u0cbe\u0cb0\u0cbf\u0cb8\u0cbf\u0ca6 \u0cb5\u0cbf\u0cb6\u0ccd\u0cb5\u0ca6 9\u0ca8\u0cc7 \u0cb9\u0cbe\u0c97\u0cc2 \u0cad\u0cbe\u0cb0\u0ca4\u0ca6 4\u0ca8\u0cc7 \u0c86\u0c9f\u0c97\u0cbe\u0cb0.* \u0c95\u0cc6\u0c95\u0cc6\u0c86\u0cb0\u0ccd\u200c \u0cae\u0cca\u0ca6\u0cb2 \u0cac\u0cbe\u0cb0\u0cbf\u0c97\u0cc6 \u0ca8\u0cc2\u0cb0\u0c95\u0ccd\u0c95\u0cc2 \u0c85\u0ca7\u0cbf\u0c95 \u0cb0\u0ca8\u0ccd\u200c \u0c85\u0c82\u0ca4\u0cb0\u0ca6\u0cb2\u0ccd\u0cb2\u0cbf \u0cb8\u0ccb\u0cb2\u0ca8\u0cc1\u0cad\u0cb5\u0cbf\u0cb8\u0cbf\u0ca4\u0cc1. 2009\u0cb0\u0cb2\u0ccd\u0cb2\u0cbf \u0cae\u0cc1\u0c82\u0cac\u0cc8 \u0cb5\u0cbf\u0cb0\u0cc1\u0ca6\u0ccd\u0ca7\u0cb5\u0cc7 92 \u0cb0\u0ca8\u0ccd\u0ca8\u0cc1\u0c97\u0cb3\u0cbf\u0c82\u0ca6 \u0c8e\u0ca1\u0cb5\u0cbf\u0ca6\u0ccd\u0ca6\u0cc1 \u0c95\u0cc6\u0c95\u0cc6\u0c86\u0cb0\u0ccd\u200c\u0ca8 \u0c85\u0ca4\u0cc0 \u0ca6\u0cc6\u0cc2\u0ca1\u0ccd\u0ca1 \u0cb8\u0ccb\u0cb2\u0cbe\u0c97\u0cbf\u0ca4\u0ccd\u0ca4\u0cc1.* \u0c87\u0ca6\u0cc1 \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c\u0ca8 2\u0ca8\u0cc7 \u0c85\u0ca4\u0cc0 \u0ca6\u0cc6\u0cc2\u0ca1\u0ccd\u0ca1 \u0c97\u0cc6\u0cb2\u0cc1\u0cb5\u0cc1. \u0c95\u0cb3\u0cc6\u0ca6 \u0cb5\u0cb0\u0ccd\u0cb7 \u0ca1\u0cc6\u0cb2\u0ccd\u0cb2\u0cbf \u0cb5\u0cbf\u0cb0\u0cc1\u0ca6\u0ccd\u0ca7 146 \u0cb0\u0ca8\u0ccd\u0ca8\u0cc1\u0c97\u0cb3\u0cbf\u0c82\u0ca6 \u0c9c\u0caf\u0cbf\u0cb8\u0cbf\u0ca6\u0ccd\u0ca6\u0cc1 \u0ca6\u0cbe\u0c96\u0cb2\u0cc6.* \u0c95\u0cc6\u0c95\u0cc6\u0c86\u0cb0\u0ccd\u200c \u0ca4\u0cb5\u0cb0\u0cbf\u0ca8 \"\u0c88\u0ca1\u0ca8\u0ccd\u200c \u0c97\u0cbe\u0cb0\u0ccd\u0ca1\u0ca8\u0ccd\u0cb8\u0ccd\u200c'\u0ca8\u0cb2\u0ccd\u0cb2\u0cbf \u0c85\u0ca4\u0ccd\u0caf\u0c82\u0ca4 \u0c95\u0ca1\u0cbf\u0cae\u0cc6 \u0cb0\u0ca8\u0ccd\u0ca8\u0cbf\u0c97\u0cc6 \u0c86\u0cb2\u0ccc\u0c9f\u0cbe\u0caf\u0cbf\u0ca4\u0cc1 (108). 2010\u0cb0\u0cb2\u0ccd\u0cb2\u0cbf \u0c9a\u0cc6\u0ca8\u0ccd\u0ca8\u0cc8 \u0cb5\u0cbf\u0cb0\u0cc1\u0ca6\u0ccd\u0ca7 109\u0c95\u0ccd\u0c95\u0cc6 \u0c86\u0cb2\u0ccc\u0c9f\u0cbe\u0ca6\u0ca6\u0ccd\u0ca6\u0cc1 \u0cb9\u0cbf\u0c82\u0ca6\u0cbf\u0ca8 \u0c95\u0ca8\u0cbf\u0cb7\u0ccd\u0ca0 \u0cae\u0cca\u0ca4\u0ccd\u0ca4\u0cb5\u0cbe\u0c97\u0cbf\u0ca4\u0ccd\u0ca4\u0cc1.* \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c \"\u0c88\u0ca1\u0ca8\u0ccd\u200c \u0c97\u0cbe\u0cb0\u0ccd\u0ca1\u0ca8\u0ccd\u0cb8\u0ccd\u200c'\u0ca8\u0cb2\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6 \u0ca6\u0cbe\u0c96\u0cb2\u0cc6 \u0cb8\u0ccd\u0ca5\u0cbe\u0caa\u0cbf\u0cb8\u0cbf\u0ca4\u0cc1 (6\u0c95\u0ccd\u0c95\u0cc6 210). 2010\u0cb0\u0cb2\u0ccd\u0cb2\u0cbf \u0c95\u0cc6\u0c95\u0cc6\u0c86\u0cb0\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0caa\u0c82\u0c9c\u0cbe\u0cac\u0ccd\u200c 2\u0c95\u0ccd\u0c95\u0cc6 204 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cbf\u0ca6 \u0ca6\u0cbe\u0c96\u0cb2\u0cc6 \u0caa\u0ca4\u0ca8\u0c97\u0cc6\u0cc2\u0c82\u0ca1\u0cbf\u0ca4\u0cc1.* \u0caa\u0cc0\u0caf\u0cc2\u0cb7\u0ccd\u200c \u0c9a\u0cbe\u0cb5\u0ccd\u0cb2\u0cbe \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0cb8\u0cbe\u0cb5\u0cbf\u0cb0 \"\u0ca1\u0cbe\u0c9f\u0ccd\u200c \u0cac\u0cbe\u0cb2\u0ccd\u200c' \u0c8e\u0cb8\u0cc6\u0ca6 4\u0ca8\u0cc7 \u0cac\u0ccc\u0cb2\u0cb0\u0ccd\u200c \u0cb9\u0cbe\u0c97\u0cc2 \u0cae\u0cca\u0ca6\u0cb2 \u0cb2\u0cc6\u0c97\u0ccd\u200c \u0cb8\u0ccd\u0caa\u0cbf\u0ca8\u0ccd\u0ca8\u0cb0\u0ccd\u200c \u0c8e\u0c82\u0cac \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6\u0c97\u0cc6 \u0caa\u0cbe\u0ca4\u0ccd\u0cb0\u0cb0\u0cbe\u0ca6\u0cb0\u0cc1. \u0cb8\u0cbe\u0cb5\u0cbf\u0cb0 \u0ca1\u0cbe\u0c9f\u0ccd\u200c \u0cac\u0cbe\u0cb2\u0ccd\u200c \u0c8e\u0cb8\u0cc6\u0ca6 \u0cae\u0ca4\u0ccd\u0ca4\u0cc2\u0cac\u0ccd\u0cac \u0cb8\u0ccd\u0caa\u0cbf\u0ca8\u0ccd\u0ca8\u0cb0\u0ccd\u200c \u0cb9\u0cb0\u0ccd\u0cad\u0c9c\u0ca8\u0ccd\u200c \u0cb8\u0cbf\u0c82\u0c97\u0ccd\u200c."], "title": "\u0cae\u0cc1\u0c82\u0cac\u0cc8 \u0c8e\u0c9f\u0ccd\u200c \u0c9f\u0cbe\u0caa\u0ccd\u200c-\u0cab\u0ccb\u0cb0\u0ccd\u200c!"},
{"url": "https://www.udayavani.com/kannada/news/sports-news/291717/mumbai-indians-beat-kolkata-knight-riders-by-13-runs-at-wankhede-stadium", "content": ["\u0cae\u0cc1\u0c82\u0cac\u0caf\u0cbf: \u0cb9\u0cbe\u0cb2\u0cbf \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c 4\u0ca8\u0cc7 \u0c9c\u0caf \u0c95\u0cbe\u0ca3\u0cc1\u0cb5 \u0cae\u0cc2\u0cb2\u0c95 \u0c90\u0caa\u0cbf\u0c8e\u0cb2\u0ccd\u200c \u0caa\u0ccd\u0cb2\u0cc7-\u0c86\u0cab\u0ccd \u0cb0\u0cc7\u0cb8\u0ccd\u200c\u0ca8\u0cb2\u0ccd\u0cb2\u0cbf \u0ca4\u0cbe\u0ca8\u0cc2 \u0c87\u0ca6\u0ccd\u0ca6\u0cc7\u0ca8\u0cc6 \u0c8e\u0c82\u0ca6\u0cc1 \u0cb8\u0cbe\u0cb0\u0cbf\u0ca6\u0cc6.\u00a0", "\u0cb0\u0cb5\u0cbf\u0cb5\u0cbe\u0cb0 \"\u0cb5\u0cbe\u0c82\u0c96\u0cc7\u0ca1\u0cc6'\u0caf\u0cb2\u0ccd\u0cb2\u0cbf \u0ca8\u0ca1\u0cc6\u0ca6 \u0cae\u0cb9\u0ca4\u0ccd\u0cb5\u0ca6 \u0cae\u0cc7\u0cb2\u0cbe\u0c9f\u0ca6\u0cb2\u0ccd\u0cb2\u0cbf \u0cb0\u0ccb\u0cb9\u0cbf\u0ca4\u0ccd\u200c \u0caa\u0ca1\u0cc6 13 \u0cb0\u0ca8\u0ccd\u0ca8\u0cc1\u0c97\u0cb3\u0cbf\u0c82\u0ca6 \u0c95\u0ccb\u0cb2\u0ccd\u0c95\u0ca4\u0cbe \u0ca8\u0cc8\u0c9f\u0ccd\u200c\u0cb0\u0cc8\u0ca1\u0cb0\u0ccd\u0c97\u0cc6 \u0cb8\u0ccb\u0cb2\u0cc1\u0ca3\u0cbf\u0cb8\u0cbf\u0ca4\u0cc1.", "\u0cae\u0cca\u0ca6\u0cb2\u0cc1 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0ca8\u0ca1\u0cc6\u0cb8\u0cc1\u0cb5 \u0c85\u0cb5\u0c95\u0cbe\u0cb6 \u0caa\u0ca1\u0cc6\u0ca6 \u0cae\u0cc1\u0c82\u0cac\u0cc8 4 \u0cb5\u0cbf\u0c95\u0cc6\u0c9f\u0cbf\u0c97\u0cc6 181 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf \u0cb8\u0cb5\u0cbe\u0cb2\u0cca\u0ca1\u0ccd\u0ca1\u0cbf\u0ca6\u0cb0\u0cc6, \u0c95\u0cc6\u0c95\u0cc6\u0c86\u0cb0\u0ccd\u200c 6 \u0cb5\u0cbf\u0c95\u0cc6\u0c9f\u0ccd\u200c \u0ca8\u0cb7\u0ccd\u0c9f\u0c95\u0ccd\u0c95\u0cc6 168 \u0cb0\u0ca8\u0ccd\u200c \u0cae\u0cbe\u0ca1\u0cbf \u0cb6\u0cb0\u0ca3\u0cbe\u0caf\u0cbf\u0ca4\u0cc1. \u0c87\u0ca6\u0cc1 10 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0cae\u0cc1\u0c82\u0cac\u0cc8 \u0c95\u0c82\u0ca1 4\u0ca8\u0cc7 \u0c97\u0cc6\u0cb2\u0cc1\u0cb5\u0cc1. \u0cb8\u0ca6\u0ccd\u0caf 5\u0ca8\u0cc7 \u0cb8\u0ccd\u0ca5\u0cbe\u0ca8\u0c95\u0ccd\u0c95\u0cc6 \u0c85\u0c82\u0c9f\u0cbf\u0c95\u0cc6\u0cc2\u0c82\u0ca1\u0cbf\u0ca6\u0cc6. \u0c95\u0cc6\u0c95\u0cc6\u0c86\u0cb0\u0ccd\u200c 10 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf 5\u0ca8\u0cc7 \u0cb8\u0ccb\u0cb2\u0cc1\u0c82\u0ca1\u0cbf\u0ca4\u0cc1. 10 \u0c85\u0c82\u0c95\u0c97\u0cb3\u0cc6\u0cc2\u0c82\u0ca6\u0cbf\u0c97\u0cc6 \u0ca4\u0cc3\u0ca4\u0cc0\u0caf \u0cb8\u0ccd\u0ca5\u0cbe\u0ca8\u0cbf\u0caf\u0cbe\u0c97\u0cbf\u0ca6\u0cc6. \u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0cac\u0cb3\u0c97\u0ca6 \u0caa\u0cbe\u0cb2\u0cbf\u0c97\u0cc6 \u0c87\u0ca6\u0cc6\u0cc2\u0c82\u0ca6\u0cc1 \u0cb8\u0ca3\u0ccd\u0ca3 \u0cb9\u0cbf\u0ca8\u0ccd\u0ca8\u0ca1\u0cc6 \u0c8e\u0ca8\u0ccd\u0ca8\u0cb2\u0ca1\u0ccd\u0ca1\u0cbf\u0caf\u0cbf\u0cb2\u0ccd\u0cb2. \u0c85\u0c95\u0cb8\u0ccd\u0cae\u0cbe\u0ca4\u0ccd\u200c \u0cae\u0cc1\u0c82\u0cac\u0cc8 \u0cae\u0cc7\u0cb2\u0cc7\u0cb0\u0cc1\u0ca4\u0ccd\u0ca4 \u0cac\u0c82\u0ca6\u0cb0\u0cc6 3-4\u0ca8\u0cc7 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0cb0\u0cc1\u0cb5 \u0ca4\u0c82\u0ca1\u0c95\u0ccd\u0c95\u0cc6 \u0c97\u0c82\u0ca1\u0cbe\u0c82\u0ca4\u0cb0 \u0c8e\u0ca6\u0cc1\u0cb0\u0cbe\u0c97\u0cc1\u0cb5 \u0cb8\u0cbe\u0ca7\u0ccd\u0caf\u0ca4\u0cc6 \u0cb9\u0cc6\u0c9a\u0ccd\u0c9a\u0cc1.", "\u0caf\u0cbe\u0ca6\u0cb5\u0ccd\u200c-\u0cb2\u0cc6\u0cb5\u0cbf\u0cb8\u0ccd\u200c \u0ca6\u0cbf\u0c9f\u0ccd\u0c9f \u0c86\u0cb0\u0c82\u0cad\u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c\u0ca8 \u0cb8\u0cb5\u0cbe\u0cb2\u0cbf\u0ca8 \u0cae\u0cca\u0ca4\u0ccd\u0ca4\u0c95\u0ccd\u0c95\u0cc6 \u0c95\u0cbe\u0cb0\u0ca3\u0cb5\u0cbe\u0ca6\u0ca6\u0ccd\u0ca6\u0cc1 \u0cb8\u0cc2\u0cb0\u0ccd\u0caf\u0c95\u0cc1\u0cae\u0cbe\u0cb0\u0ccd\u200c \u0caf\u0cbe\u0ca6\u0cb5\u0ccd\u200c-\u0c8e\u0cb5\u0cbf\u0ca8\u0ccd\u200c \u0cb2\u0cc6\u0cb5\u0cbf\u0cb8\u0ccd\u200c \u0c9c\u0ccb\u0ca1\u0cbf\u0caf \u0ca6\u0cbf\u0c9f\u0ccd\u0c9f \u0c86\u0cb0\u0c82\u0cad. \u0c95\u0cc6\u0c95\u0cc6\u0c86\u0cb0\u0ccd\u200c\u0ca8 \u0caf\u0cbe\u0cb5\u0cc1\u0ca6\u0cc7 \u0cb0\u0cc0\u0ca4\u0cbf\u0caf \u0ca6\u0cbe\u0cb3\u0cbf\u0c97\u0cc2 \u0cac\u0c97\u0ccd\u0c97\u0ca6 \u0c87\u0cb5\u0cb0\u0cc1 \u0cae\u0cca\u0ca6\u0cb2 \u0cb5\u0cbf\u0c95\u0cc6\u0c9f\u0cbf\u0c97\u0cc6 9.2 \u0c93\u0cb5\u0cb0\u0ccd\u200c\u0c97\u0cb3\u0cbf\u0c82\u0ca6 91 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf \u0c89\u0ca4\u0ccd\u0ca4\u0cae \u0c85\u0ca1\u0cbf\u0caa\u0cbe\u0caf \u0ca8\u0cbf\u0cb0\u0ccd\u0cae\u0cbf\u0cb8\u0cbf\u0ca6\u0cb0\u0cc1. \u0c87\u0cb5\u0cb0\u0ca8\u0ccd\u0ca8\u0cc1 \u0cac\u0cc7\u0cb0\u0ccd\u0caa\u0ca1\u0cbf\u0cb8\u0cb2\u0cc1 7\u0ca8\u0cc7 \u0cac\u0ccc\u0cb2\u0cb0\u0ccd\u200c \u0cb0\u0cc2\u0caa\u0ca6\u0cb2\u0ccd\u0cb2\u0cbf \u0c86\u0ccd\u0caf\u0c82\u0ca1\u0ccd\u0cb0\u0cc6 \u0cb0\u0cb8\u0cc6\u0cb2\u0ccd\u200c \u0cac\u0cb0\u0cac\u0cc7\u0c95\u0cbe\u0caf\u0cbf\u0ca4\u0cc1.", "\u0c86\u0c95\u0ccd\u0cb0\u0cae\u0ca3\u0c95\u0cbe\u0cb0\u0cbf \u0cae\u0cc2\u0ca1\u0ccd\u200c\u0ca8\u200c\u0cb2\u0ccd\u0cb2\u0cbf\u0ca6\u0ccd\u0ca6 \u0c95\u0cc6\u0cb0\u0cbf\u0cac\u0cbf\u0caf\u0ca8\u0ccd\u200c\u0ca8 \u0c85\u0caa\u0cbe\u0caf\u0c95\u0cbe\u0cb0\u0cbf \u0c86\u0c9f\u0c97\u0cbe\u0cb0 \u0cb2\u0cc6\u0cb5\u0cbf\u0cb8\u0ccd\u200c 28 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 43 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc1. \u0c88 \u0c86\u0c95\u0cb0\u0ccd\u0cb7\u0c95 \u0c86\u0c9f\u0ca6 \u0cb5\u0cc7\u0cb3\u0cc6 5 \u0cac\u0ccc\u0c82\u0ca1\u0cb0\u0cbf, 2 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cb8\u0cbf\u0ca1\u0cbf\u0caf\u0cb2\u0ccd\u0caa\u0c9f\u0ccd\u0c9f\u0cbf\u0ca4\u0cc1. \u0c8e\u0c82\u0ca6\u0cbf\u0ca8 \u0cb2\u0caf\u0ca6\u0cb2\u0ccd\u0cb2\u0cbf \u0cb8\u0cbe\u0c97\u0cbf\u0ca6 \u0cb8\u0cc2\u0cb0\u0ccd\u0caf\u0c95\u0cc1\u0cae\u0cbe\u0cb0\u0ccd\u200c \u0caf\u0cbe\u0ca6\u0cb5\u0ccd\u200c \u0cae\u0cc1\u0c82\u0cac\u0cc8 \u0cb8\u0cb0\u0ca6\u0cbf\u0caf \u0c8f\u0c95\u0cc8\u0c95 \u0c85\u0cb0\u0ccd\u0ca7 \u0cb6\u0ca4\u0c95\u0c95\u0ccd\u0c95\u0cc6 \u0cb8\u0cbe\u0c95\u0ccd\u0cb7\u0cbf\u0caf\u0cbe\u0ca6\u0cb0\u0cc1. 15\u0ca8\u0cc7 \u0c93\u0cb5\u0cb0\u0ccd\u200c \u0ca4\u0ca8\u0c95 \u0c95\u0ccd\u0cb0\u0cc0\u0cb8\u0cbf\u0c97\u0cc6 \u0c85\u0c82\u0c9f\u0cbf\u0c95\u0cc6\u0cc2\u0c82\u0ca1 \u0caf\u0cbe\u0ca6\u0cb5\u0ccd\u200c \u0c95\u0cc6\u0cc2\u0ca1\u0cc1\u0c97\u0cc6 39 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 59 \u0cb0\u0ca8\u0ccd\u200c. 7 \u0cac\u0ccc\u0c82\u0ca1\u0cb0\u0cbf \u0cb9\u0cbe\u0c97\u0cc2 2 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cac\u0cbe\u0cb0\u0cbf\u0cb8\u0cbf \u0ca4\u0cb5\u0cb0\u0cbf\u0ca8 \u0c85\u0cad\u0cbf\u0cae\u0cbe\u0ca8\u0cbf\u0c97\u0cb3\u0ca8\u0ccd\u0ca8\u0cc1 \u0cb0\u0c82\u0c9c\u0cbf\u0cb8\u0cbf\u0ca6\u0cb0\u0cc1. \u0caf\u0cbe\u0ca6\u0cb5\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0c95\u0cc2\u0ca1 \u0cb0\u0cb8\u0cc6\u0cb2\u0ccd\u200c \u0caa\u0cbe\u0cb2\u0cbe\u0caf\u0cbf\u0ca4\u0cc1.", "\u0c86\u0ca6\u0cb0\u0cc6 \u0cb5\u0ca8\u0ccd\u200c\u0ca1\u0ccc\u0ca8\u0ccd\u200c\u0ca8\u0cb2\u0ccd\u0cb2\u0cbf \u0cac\u0ccd\u0caf\u0cbe\u0c9f\u0ccd\u200c \u0cb9\u0cbf\u0ca1\u0cbf\u0ca6\u0cc1 \u0cac\u0c82\u0ca6 \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae \u0c95\u0ccd\u0cb0\u0cc0\u0cb8\u0ccd\u200c \u0c86\u0c95\u0ccd\u0cb0\u0cae\u0cbf\u0cb8\u0cbf\u0c95\u0cc6\u0cc2\u0cb3\u0ccd\u0cb3\u0cb2\u0cc1 \u0cb5\u0cbf\u0cab\u200c\u0cb2\u0cb0\u0cbe\u0ca6\u0cb0\u0cc1. \u0c8e\u0cb8\u0cc6\u0ca4\u0c95\u0ccd\u0c95\u0cca\u0c82\u0ca6\u0cb0\u0c82\u0ca4\u0cc6 11 \u0cb0\u0ca8\u0ccd\u200c (1 \u0cac\u0ccc\u0c82\u0ca1\u0cb0\u0cbf) \u0cae\u0cbe\u0ca1\u0cbf \u0cb8\u0cc1\u0ca8\u0cc0\u0cb2\u0ccd\u200c \u0ca8\u0cbe\u0cb0\u0cbe\u0caf\u0ca3\u0ccd\u200c\u0c97\u0cc6 \u0cb5\u0cbf\u0c95\u0cc6\u0c9f\u0ccd\u200c \u0c92\u0caa\u0ccd\u0caa\u0cbf\u0cb8\u0cbf\u0ca6\u0cb0\u0cc1.", "\u0caa\u0cbe\u0c82\u0ca1\u0ccd\u0caf \u0cb8\u0ccb\u0ca6\u0cb0\u0cb0\u0cb2\u0ccd\u0cb2\u0cbf \u0cae\u0cbf\u0c82\u0c9a\u0cbf\u0ca6\u0cb5\u0cb0\u0cc1 \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0cae\u0cbe\u0ca4\u0ccd\u0cb0. 20 \u0c8e\u0cb8\u0cc6\u0ca4 \u0c8e\u0ca6\u0cc1\u0cb0\u0cbf\u0cb8\u0cbf\u0ca6 \u0c85\u0cb5\u0cb0\u0cc1 35 \u0cb0\u0ca8\u0ccd\u200c \u0cae\u0cbe\u0ca1\u0cbf \u0c85\u0c9c\u0cc7\u0caf\u0cb0\u0cbe\u0c97\u0cbf \u0c89\u0cb3\u0cbf\u0ca6\u0cb0\u0cc1. 4 \u0cac\u0ccc\u0c82\u0ca1\u0cb0\u0cbf, \u0c92\u0c82\u0ca6\u0cc1 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf \u0cac\u0ccd\u0caf\u0cbe\u0c9f\u0cbf\u0ca8\u0cbf\u0c82\u0ca6 \u0cb8\u0cbf\u0ca1\u0cbf\u0caf\u0cbf\u0ca4\u0cc1. \u0c95\u0cc3\u0ca3\u0cbe\u0cb2\u0ccd\u200c \u0caa\u0cbe\u0c82\u0ca1\u0ccd\u0caf \u0cac\u0cbf\u0cb0\u0cc1\u0cb8\u0cbf\u0ca8\u0cbf\u0c82\u0ca6\u0cb2\u0cc7 \u0c86\u0c9f \u0c86\u0cb0\u0c82\u0cad\u0cbf\u0cb8\u0cbf\u0ca6\u0cb0\u0cc2 \u0c87\u0ca6\u0ca8\u0ccd\u0ca8\u0cc1 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cc1 \u0cb9\u0ccb\u0c97\u0cb2\u0cc1 \u0cb5\u0cbf\u0cab\u200c\u0cb2\u0cb0\u0cbe\u0ca6\u0cb0\u0cc1. \u0c95\u0cc3\u0ca3\u0cbe\u0cb2\u0ccd\u200c \u0c97\u0cb3\u0cbf\u0c95\u0cc6 11 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 14 \u0cb0\u0ca8\u0ccd\u200c (1 \u0cac\u0ccc\u0c82\u0ca1\u0cb0\u0cbf, 1 \u0cb8\u0cbf\u0c95\u0ccd\u0cb8\u0cb0\u0ccd\u200c).", "\u0c9c\u0cc0\u0ca8\u0caa\u0cbe\u0cb2\u0ccd\u200c \u0ca1\u0ccd\u0caf\u0cc1\u0cae\u0cbf\u0ca8\u0cbf 13 \u0cb0\u0ca8\u0ccd\u200c \u0cae\u0cbe\u0ca1\u0cbf \u0c94\u0c9f\u0cbe\u0c97\u0ca6\u0cc6 \u0c89\u0cb3\u0cbf\u0ca6\u0cb0\u0cc1 (11 \u0c8e\u0cb8\u0cc6\u0ca4, 1 \u0cb8\u0cbf\u0c95\u0ccd\u0cb8\u0cb0\u0ccd\u200c). \u0ca1\u0cc6\u0ca4\u0ccd\u200c \u0c93\u0cb5\u0cb0\u0ccd\u200c \u0cb5\u0cc7\u0cb3\u0cc6 \u0c95\u0ccd\u0cb0\u0cc0\u0cb8\u0cbf\u0ca8\u0cb2\u0ccd\u0cb2\u0cbf\u0ca6\u0ccd\u0ca6 \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c-\u0ca1\u0ccd\u0caf\u0cc1\u0cae\u0cbf\u0ca8\u0cbf \u0c95\u0cc6\u0cc2\u0ca8\u0cc6\u0caf 3.1 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 30 \u0cb0\u0ca8\u0ccd\u200c \u0c92\u0c9f\u0ccd\u0c9f\u0cc1\u0c97\u0cc2\u0ca1\u0cbf\u0cb8\u0cbf\u0ca6\u0cb0\u0cc1.", "\u0cb0\u0cb8\u0cc6\u0cb2\u0ccd\u200c \u0cb9\u0cca\u0cb0\u0ca4\u0cc1\u0caa\u0ca1\u0cbf\u0cb8\u0cbf \u0cb5\u0cbf\u0c95\u0cc6\u0c9f\u0ccd\u200c \u0c95\u0cc0\u0cb3\u0cb2\u0cc1 \u0caf\u0cb6\u0cb8\u0ccd\u0cb5\u0cbf\u0caf\u0cbe\u0ca6 \u0c95\u0cc6\u0c95\u0cc6\u0c86\u0cb0\u0ccd\u200c\u0ca8 \u0cae\u0ca4\u0ccd\u0ca4\u0cc2\u0cac\u0ccd\u0cac \u0cac\u0ccc\u0cb2\u0cb0\u0ccd\u200c \u0cb8\u0cc1\u0ca8\u0cc0\u0cb2\u0ccd\u200c \u0ca8\u0cbe\u0cb0\u0cbe\u0caf\u0ca3\u0ccd\u200c (35\u0c95\u0ccd\u0c95\u0cc6 2).", "\u0c95\u0cc6\u0c95\u0cc6\u0c86\u0cb0\u0ccd\u200c \u0c95\u0cb3\u0caa\u0cc6 \u0c86\u0cb0\u0c82\u0cad\u0ca6\u0cc6\u0cc2\u0ca1\u0ccd\u0ca1 \u0cae\u0cca\u0ca4\u0ccd\u0ca4\u0cb5\u0ca8\u0ccd\u0ca8\u0cc1 \u0cac\u0cc6\u0ca8\u0ccd\u0ca8\u0c9f\u0ccd\u0c9f\u0cc1\u0cb5 \u0cb9\u0cbe\u0ca6\u0cbf\u0caf\u0cb2\u0ccd\u0cb2\u0cbf \u0c95\u0cc6\u0c95\u0cc6\u0c86\u0cb0\u0ccd\u200c \u0ca8\u0cbf\u0cb0\u0cc0\u0c95\u0ccd\u0cb7\u0cbf\u0ca4 \u0c86\u0cb0\u0c82\u0cad \u0c95\u0c82\u0ca1\u0cc1\u0c95\u0cc6\u0cc2\u0cb3\u0ccd\u0cb3\u0cc1\u0cb5\u0cb2\u0ccd\u0cb2\u0cbf \u0cb5\u0cbf\u0cab\u200c\u0cb2\u0cb5\u0cbe\u0caf\u0cbf\u0ca4\u0cc1. \u0cae\u0cca\u0ca6\u0cb2 \u0cb8\u0cb2 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0c86\u0cb0\u0c82\u0cad\u0cbf\u0cb8\u0cc1\u0cb5 \u0c85\u0cb5\u0c95\u0cbe\u0cb6 \u0caa\u0ca1\u0cc6\u0ca6 \u0cb6\u0cc1\u0cad\u0cae\u0ca8\u0ccd\u200c \u0c97\u0cbf\u0cb2\u0ccd\u200c (7) \u0c87\u0ca6\u0cb0\u0cb2\u0ccd\u0cb2\u0cbf \u0caf\u0cb6\u0cb8\u0ccd\u0cb5\u0cbf\u0caf\u0cbe\u0c97\u0cb2\u0cbf\u0cb2\u0ccd\u0cb2. \u0caa\u0cbe\u0c82\u0ca1\u0ccd\u0caf \u0cac\u0ccd\u0cb0\u0ca6\u0cb0\u0ccd \u0cb8\u0cc7\u0cb0\u0cbf\u0c95\u0cc6\u0cc2\u0c82\u0ca1\u0cc1 \u0c97\u0cbf\u0cb2\u0ccd\u200c\u0c97\u0cc6 \u0caa\u0cc6\u0cb5\u0cbf\u0cb2\u0cbf\u0caf\u0ca8\u0ccd\u200c \u0cb9\u0cbe\u0ca6\u0cbf \u0ca4\u0ccb\u0cb0\u0cbf\u0cb8\u0cbf\u0ca6\u0cb0\u0cc1. \u0c95\u0ccd\u0cb0\u0cbf\u0cb8\u0ccd\u200c \u0cb2\u0cbf\u0ca8\u0ccd\u200c (17) \u0cb5\u0cc8\u0cab\u200c\u0cb2\u0ccd\u0caf \u0c87\u0cb2\u0ccd\u0cb2\u0cbf\u0caf\u0cc2 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0caf\u0cbf\u0ca4\u0cc1. \u0cae\u0cc6\u0c95\u0ccd\u0cb2\u0cc6\u0ca8\u0c97\u0ca8\u0ccd\u200c \u0cae\u0cca\u0ca6\u0cb2 \u0cb5\u0cbf\u0c95\u0cc6\u0c9f\u0ccd\u200c \u0cb0\u0cc2\u0caa\u0ca6\u0cb2\u0ccd\u0cb2\u0cbf \u0cb2\u0cbf\u0ca8\u0ccd\u200c\u0c97\u0cc6 \u0cac\u0cb2\u0cc6 \u0cac\u0cc0\u0cb8\u0cbf\u0ca6\u0cb0\u0cc1. \u0cb8\u0ccd\u0c95\u0ccb\u0cb0\u0ccd\u200c 28 \u0cb0\u0ca8\u0ccd\u200c \u0c86\u0c97\u0cbf\u0ca6\u0ccd\u0ca6\u0cbe\u0c97 \u0c87\u0cb5\u0cb0\u0cbf\u0cac\u0ccd\u0cac\u0cb0\u0cc1 \u0c92\u0c9f\u0ccd\u0c9f\u0cca\u0c9f\u0ccd\u0c9f\u0cbf\u0c97\u0cc6 \u0cb5\u0cbe\u0caa\u0cb8\u0cbe\u0ca6\u0cb0\u0cc1.", "\u0cae\u0ca7\u0ccd\u0caf\u0cae \u0c95\u0ccd\u0cb0\u0cae\u0cbe\u0c82\u0c95\u0ca6\u0cb2\u0ccd\u0cb2\u0cbf \u0cb0\u0cbe\u0cac\u0cbf\u0ca8\u0ccd\u200c \u0c89\u0ca4\u0ccd\u0ca4\u0caa\u0ccd\u0caa, \u0ca8\u0cbf\u0ca4\u0cc0\u0cb6\u0ccd\u200c \u0cb0\u0cbe\u0ca3 \u0cae\u0cc1\u0c82\u0cac\u0cc8 \u0ca6\u0cbe\u0cb3\u0cbf\u0caf\u0ca8\u0ccd\u0ca8\u0cc1 \u0ca6\u0c82\u0ca1\u0cbf\u0cb8\u0cc1\u0ca4\u0ccd\u0ca4 \u0cae\u0cc1\u0ca8\u0ccd\u0ca8\u0cc1\u0c97\u0ccd\u0c97\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cbe\u0c97 \u0c95\u0cc6\u0c95\u0cc6\u0c86\u0cb0\u0ccd\u200c \u0c97\u0cc6\u0cb2\u0cc1\u0cb5\u0cbf\u0ca8 \u0cac\u0c97\u0ccd\u0c97\u0cc6 \u0cac\u0cb9\u0cb3 \u0ca8\u0cbf\u0cb0\u0cc0\u0c95\u0ccd\u0cb7\u0cc6 \u0c87\u0ca4\u0ccd\u0ca4\u0cc1. \u0c88 \u0c9c\u0ccb\u0ca1\u0cbf\u0caf\u0cbf\u0c82\u0ca6 3\u0ca8\u0cc7 \u0cb5\u0cbf\u0c95\u0cc6\u0c9f\u0cbf\u0c97\u0cc6 84 \u0cb0\u0ca8\u0ccd\u200c \u0c92\u0c9f\u0ccd\u0c9f\u0cc1\u0c97\u0cc2\u0ca1\u0cbf\u0ca4\u0cc1. \u0c85\u0ca4\u0ccd\u0caf\u0c82\u0ca4 \u0c86\u0c95\u0ccd\u0cb0\u0cae\u0ca3\u0c95\u0cbe\u0cb0\u0cbf\u0caf\u0cbe\u0c97\u0cbf \u0cac\u0ccd\u0caf\u0cbe\u0c9f\u0ccd\u200c \u0cac\u0cc0\u0cb8\u0cbf\u0ca6 \u0c89\u0ca4\u0ccd\u0ca4\u0caa\u0ccd\u0caa 35 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 54 \u0cb0\u0ca8\u0ccd\u200c \u0cb8\u0cbf\u0ca1\u0cbf\u0cb8\u0cbf \u0cae\u0cc1\u0c82\u0cac\u0cc8\u0c97\u0cc6 \u0cad\u0cc0\u0ca4\u0cbf\u0caf\u0cca\u0ca1\u0ccd\u0ca1\u0cbf\u0ca6\u0cb0\u0cc1 (6 \u0cac\u0ccc\u0c82\u0ca1\u0cb0\u0cbf, 3 \u0cb8\u0cbf\u0c95\u0ccd\u0cb8\u0cb0\u0ccd\u200c). \u0cb0\u0cbe\u0ca3 \u0c97\u0cb3\u0cbf\u0c95\u0cc6 27 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 31 \u0cb0\u0ca8\u0ccd\u200c (3 \u0cac\u0ccc\u0c82\u0ca1\u0cb0\u0cbf, 1 \u0cb8\u0cbf\u0c95\u0ccd\u0cb8\u0cb0\u0ccd\u200c).\u00a0\u0ca1\u0cc6\u0ca4\u0ccd\u200c \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf \u0ca8\u0cbe\u0caf\u0c95 \u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0cb9\u0ccb\u0cb0\u0cbe\u0c9f \u0cb8\u0c82\u0c98\u0c9f\u0cbf\u0cb8\u0cbf\u0ca6\u0cb0\u0cc2 \u0c85\u0cb5\u0cb0\u0cbf\u0c97\u0cc6 \u0c87\u0ca8\u0ccd\u0ca8\u0cca\u0c82\u0ca6\u0cc1 \u0ca4\u0cc1\u0ca6\u0cbf\u0caf\u0cbf\u0c82\u0ca6 \u0cac\u0cc6\u0c82\u0cac\u0cb2 \u0cb8\u0cbf\u0c97\u0cb2\u0cbf\u0cb2\u0ccd\u0cb2. \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0c97\u0cb3\u0cbf\u0c95\u0cc6 \u0c85\u0c9c\u0cc7\u0caf 36 \u0cb0\u0ca8\u0ccd\u200c. \u0c85\u0c9c\u0cc7\u0caf 35 \u0cb0\u0ca8\u0ccd\u200c \u0cb9\u0cbe\u0c97\u0cc2 2 \u0cb5\u0cbf\u0c95\u0cc6\u0c9f\u0ccd\u200c \u0cb9\u0cbe\u0cb0\u0cbf\u0cb8\u0cbf\u0ca6 \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf \u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0\u0cb0\u0cc6\u0ca8\u0cbf\u0cb8\u0cbf\u0ca6\u0cb0\u0cc1.", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf\u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c\u0cb8\u0cc2\u0cb0\u0ccd\u0caf\u0c95\u0cc1\u0cae\u0cbe\u0cb0\u0ccd\u200c \u0caf\u0cbe\u0ca6\u0cb5\u0ccd\u200c\u00a0\u00a0 \u00a0\u0cb8\u0cbf \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0cac\u0cbf \u0cb0\u0cb8\u0cc6\u0cb2\u0ccd\u200c\u00a0\u00a0 \u00a059\u0c8e\u0cb5\u0cbf\u0ca8\u0ccd\u200c \u0cb2\u0cc6\u0cb5\u0cbf\u0cb8\u0ccd\u200c\u00a0\u00a0 \u00a0\u0cb8\u0cbf \u0cb2\u0cbf\u0ca8\u0ccd\u200c \u0cac\u0cbf \u0cb0\u0cb8\u0cc6\u0cb2\u0ccd\u200c\u00a0\u00a0 \u00a043\u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae\u00a0\u00a0 \u00a0\u0cb8\u0cbf \u0c86\u0cb0\u0ccd\u200c\u0c95\u0cc6 \u0cb8\u0cbf\u0c82\u0c97\u0ccd\u200c \u0cac\u0cbf \u0ca8\u0cbe\u0cb0\u0cbe\u0caf\u0ca3\u0ccd\u200c\u00a0\u00a0 \u00a011\u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a035\u0c95\u0cc3\u0ca3\u0cbe\u0cb2\u0ccd\u200c \u0caa\u0cbe\u0c82\u0ca1\u0ccd\u0caf\u00a0\u00a0 \u00a0\u0cb8\u0cbf \u0c97\u0cbf\u0cb2\u0ccd\u200c \u0cac\u0cbf \u0ca8\u0cbe\u0cb0\u0cbe\u0caf\u0ca3\u0ccd\u200c\u00a0\u00a0 \u00a014\u0c9c\u0cc6\u0caa\u0cbf \u0ca1\u0ccd\u0caf\u0cc1\u0cae\u0cbf\u0ca8\u0cbf\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a013\u0c87\u0ca4\u0cb0\u00a0\u00a0 \u00a0\u00a0\u00a0 \u00a06\u0c92\u0c9f\u0ccd\u0c9f\u0cc1 \u00a0(20 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 4 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0\u00a0\u00a0 \u00a0181\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-91, 2-106, 3-127, 4-151.\u0cac\u0ccc\u0cb2\u0cbf\u0c82\u0c97\u0ccd\u200c:\u0ca8\u0cbf\u0ca4\u0cc0\u0cb6\u0ccd\u200c \u0cb0\u0cbe\u0ca3\u00a0\u00a0 \u00a0\u00a0\u00a0 \u00a02-0-17-0\u0caa\u0ccd\u0cb0\u0cb8\u0cbf\u0ca6\u0ccd\u0ca7\u0ccd \u0c95\u0cc3\u0cb7\u0ccd\u0ca3\u00a0\u00a0 \u00a0\u00a0\u00a0 \u00a04-0-39-0\u0cae\u0cbf\u0c9a\u0cc6\u0cb2\u0ccd\u200c \u0c9c\u0cbe\u0ca8\u0ccd\u0cb8\u0ca8\u0ccd\u200c\u00a0\u00a0 \u00a0\u00a0\u00a0 \u00a03-0-25-0\u0cb8\u0cc1\u0ca8\u0cc0\u0cb2\u0ccd\u200c \u0ca8\u0cbe\u0cb0\u0cbe\u0caf\u0ca3\u0ccd\u200c\u00a0\u00a0 \u00a0\u00a0\u00a0 \u00a04-0-35-2\u0caa\u0cc0\u0caf\u0cc2\u0cb7\u0ccd\u200c \u0c9a\u0cbe\u0cb5\u0ccd\u0cb2\u0cbe\u00a0\u00a0 \u00a0\u00a0\u00a0 \u00a03-0-35-0\u0c95\u0cc1\u0cb2\u0ca6\u0cc0\u0caa\u0ccd\u200c \u0caf\u0cbe\u0ca6\u0cb5\u0ccd\u200c\u00a0\u00a0 \u00a0\u00a0\u00a0 \u00a02-0-17-0\u0c86\u0ccd\u0caf\u0c82\u0ca1\u0ccd\u0cb0\u0cc6 \u0cb0\u0cb8\u0cc6\u0cb2\u0ccd\u200c\u00a0\u00a0 \u00a0\u00a0\u00a0 \u00a02-0-12-2", "\u0c95\u0ccb\u0cb2\u0ccd\u0c95\u0ca4\u0cbe \u0ca8\u0cc8\u0c9f\u0ccd\u200c\u0cb0\u0cc8\u0ca1\u0cb0\u0ccd\u0c95\u0ccd\u0cb0\u0cbf\u0cb8\u0ccd\u200c \u0cb2\u0cbf\u0ca8\u0ccd\u200c\u00a0\u00a0 \u00a0\u0cb8\u0cbf \u0cac\u0cc1\u0cae\u0ccd\u0cb0\u0cbe \u0cac\u0cbf \u0cae\u0cc6\u0c95\u0ccd\u0cb2\u0cc6\u0ca8\u0c97\u0ca8\u0ccd\u200c\u00a0\u00a0 \u00a017\u0cb6\u0cc1\u0cad\u0cae\u0ca8\u0ccd\u200c \u0c97\u0cbf\u0cb2\u0ccd\u200c\u00a0\u00a0 \u00a0\u0cb8\u0cbf \u0c95\u0cc3\u0ca3\u0cbe\u0cb2\u0ccd\u200c \u0cac\u0cbf \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c\u00a0\u00a0 \u00a07\u0cb0\u0cbe\u0cac\u0cbf\u0ca8\u0ccd\u200c \u0c89\u0ca4\u0ccd\u0ca4\u0caa\u0ccd\u0caa\u00a0\u00a0 \u00a0\u0cb8\u0cbf \u0c95\u0c9f\u0cbf\u0c82\u0c97\u0ccd\u200c \u0cac\u0cbf \u0cae\u0cbe\u0cb0\u0ccd\u0c95\u0c82\u0ca1\u0cc6\u00a0\u00a0 \u00a054\u0ca8\u0cbf\u0ca4\u0cc0\u0cb6\u0ccd\u200c \u0cb0\u0cbe\u0ca3\u00a0\u00a0 \u00a0\u0cb8\u0cbf \u0cac\u0cc1\u0cae\u0ccd\u0cb0\u0cbe \u0cac\u0cbf \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c\u00a0\u00a0 \u00a031\u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a036\u0c86\u0ccd\u0caf\u0c82\u0ca1\u0ccd\u0cb0\u0cc6 \u0cb0\u0cb8\u0cc6\u0cb2\u0ccd\u200c\u00a0\u00a0 \u00a0\u0cb8\u0cbf \u0c95\u0cc3\u0ca3\u0cbe\u0cb2\u0ccd\u200c \u0cac\u0cbf \u0cac\u0cc1\u0cae\u0ccd\u0cb0\u0cbe\u00a0\u00a0 \u00a09\u0cb8\u0cc1\u0ca8\u0cc0\u0cb2\u0ccd\u200c \u0ca8\u0cbe\u0cb0\u0cbe\u0caf\u0ca3\u0ccd\u200c\u00a0\u00a0 \u00a0\u0cb8\u0cbf \u0cb0\u0ccb\u0cb9\u0cbf\u0ca4\u0ccd\u200c \u0cac\u0cbf \u0c95\u0cc3\u0ca3\u0cbe\u0cb2\u0ccd\u200c\u00a0\u00a0 \u00a05\u0caa\u0cc0\u0caf\u0cc2\u0cb7\u0ccd\u200c \u0c9a\u0cbe\u0cb5\u0ccd\u0cb2\u0cbe\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a00\u0c87\u0ca4\u0cb0\u00a0\u00a0 \u00a0\u00a0\u00a0 \u00a09\u0c92\u0c9f\u0ccd\u0c9f\u0cc1 \u00a0(20 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 6 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0\u00a0\u00a0 \u00a0168\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-28, 2-28, 3-112, 4-115, 5-131, 6-163.\u0cac\u0ccc\u0cb2\u0cbf\u0c82\u0c97\u0ccd\u200c:\u0cae\u0cbf\u0c9a\u0cc6\u0cb2\u0ccd\u200c \u0cae\u0cc6\u0c95\u0ccd\u0cb2\u0cc6\u0ca8\u0c97\u0ca8\u0ccd\u200c\u00a0\u00a0 \u00a0\u00a0\u00a0 \u00a04-0-30-1\u0c9c\u0cb8\u0ccd\u200c\u0caa\u0ccd\u0cb0\u0cc0\u0ca4\u0ccd\u200c \u0cac\u0cc1\u0cae\u0ccd\u0cb0\u0cbe\u00a0\u00a0 \u00a0\u00a0\u00a0 \u00a04-0-34-1\u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf\u00a0\u00a0 \u00a0\u00a0\u00a0 \u00a04-0-19-2\u0c95\u0cc3\u0ca3\u0cbe\u0cb2\u0ccd\u200c \u0caa\u0cbe\u0c82\u0ca1\u0ccd\u0caf\u00a0\u00a0 \u00a0\u00a0\u00a0 \u00a03-0-29-1\u0cae\u0cbe\u0caf\u0cbe\u0c82\u0c95\u0ccd\u200c \u0cae\u0cbe\u0cb0\u0ccd\u0c95\u0c82\u0ca1\u0cc6\u00a0\u00a0 \u00a0\u00a0\u00a0 \u00a03-0-25-1\u0cac\u0cc6\u0ca8\u0ccd\u200c \u0c95\u0c9f\u0cbf\u0c82\u0c97\u0ccd\u200c\u00a0\u00a0 \u00a0\u00a0\u00a0 \u00a02-0-23-0", "\u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0: \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf"], "title": "\u0c95\u0cc6\u0c95\u0cc6\u0c86\u0cb0\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0cae\u0cc1\u0c82\u0cac\u0cc8 \u0c97\u0cc6\u0cb2\u0cc1\u0cb5\u0cbf\u0ca8\u0cbe\u0c9f"},
{"url": "https://www.udayavani.com/kannada/news/sports-news/290680/ipl-2018-royal-challengers-bangalore-vs-mumbai-indians", "content": ["\u0cac\u0cc6\u0c82\u0c97\u0cb3\u0cc2\u0cb0\u0cc1: \u0c95\u0cc6\u0cc2\u0ca8\u0cc6\u0c97\u0cc2 \u0ca4\u0cb5\u0cb0\u0cbf\u0ca8 \"\u0c8e\u0c82. \u0c9a\u0cbf\u0ca8\u0ccd\u0ca8\u0cb8\u0ccd\u0cb5\u0cbe\u0cae\u0cbf \u0cb8\u0ccd\u0c9f\u0cc7\u0ca1\u0cbf\u0caf\u0c82'\u0ca8\u0cb2\u0ccd\u0cb2\u0cbf \u0c86\u0cb0\u0ccd\u200c\u0cb8\u0cbf\u0cac\u0cbf \u0ca4\u0c82\u0ca1 \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0cb8\u0ccb\u0cb2\u0cbf\u0ca8 \u0cb8\u0cb0\u0caa\u0cb3\u0cbf\u0caf\u0ca8\u0ccd\u0ca8\u0cc1 \u0c95\u0cb3\u0c9a\u0cbf\u0c95\u0cc6\u0cc2\u0c82\u0ca1\u0cbf\u0ca6\u0cc6. \u0cae\u0c82\u0c97\u0cb3\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \u0cb0\u0ccb\u0cb9\u0cbf\u0ca4\u0ccd\u200c \u0cac\u0cb3\u0c97\u0ca6 \u0cb5\u0cbf\u0cb0\u0cc1\u0ca6\u0ccd\u0ca7 14 \u0cb0\u0ca8\u0ccd\u200c \u0c9c\u0caf \u0cb8\u0cbe\u0ca7\u0cbf\u0cb8\u0cbf\u0ca6 \u0c95\u0cc6\u0cc2\u0cb9\u0ccd\u0cb2\u0cbf \u0caa\u0ca1\u0cc6 \u0ca4\u0ca8\u0ccd\u0ca8 \u0c85\u0c82\u0c95\u0cb5\u0ca8\u0ccd\u0ca8\u0cc1 6\u0c95\u0ccd\u0c95\u0cc6 \u0c8f\u0cb0\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cbf\u0ca6\u0cc6. \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf \u0c85\u0cb0\u0ccd\u0ca7 \u0cb9\u0cbe\u0ca6\u0cbf \u0c95\u0ccd\u0cb0\u0cae\u0cbf\u0cb8\u0cbf\u0ca6 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cbf \u0ca4\u0c82\u0ca1 \u0cae\u0cb9\u0ca4\u0ccd\u0cb5\u0ca6 \u0c97\u0cc6\u0cb2\u0cc1\u0cb5\u0ca8\u0ccd\u0ca8\u0cc1 \u0cb8\u0cbe\u0ca7\u0cbf\u0cb8\u0cbf\u0ca6\u0cc6 \u0c8e\u0c82\u0cac\u0cc1\u0ca6\u0cbe\u0c97\u0cbf \u0c95\u0cc6\u0cc2\u0cb9\u0ccd\u0cb2\u0cbf \u0caa\u0ccd\u0cb0\u0ca4\u0cbf\u0c95\u0ccd\u0cb0\u0cbf\u0caf\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6.", "\"\u0ca8\u0cae\u0c97\u0cc6 \u0c88 \u0c97\u0cc6\u0cb2\u0cc1\u0cb5\u0cc1 \u0c85\u0ca4\u0ccd\u0caf\u0c82\u0ca4 \u0c85\u0c97\u0ca4\u0ccd\u0caf\u0cb5\u0cbf\u0ca4\u0ccd\u0ca4\u0cc1. \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0caf \u0cae\u0cb9\u0ca4\u0ccd\u0cb5\u0ca6 \u0c98\u0c9f\u0ccd\u0c9f\u0ca6\u0cb2\u0ccd\u0cb2\u0cbf \u0ca8\u0cbe\u0cb5\u0cbf\u0ca6\u0ca8\u0ccd\u0ca8\u0cc1 \u0cb8\u0cbe\u0ca7\u0cbf\u0cb8\u0cbf\u0ca6\u0ccd\u0ca6\u0cc7\u0cb5\u0cc6. \u0cac\u0cb9\u0cb3 \u0c85\u0c97\u0ca4\u0ccd\u0caf\u0cb5\u0cc1\u0cb3\u0ccd\u0cb3 \u0c8e\u0cb0\u0ca1\u0c82\u0c95\u0cb5\u0ca8\u0ccd\u0ca8\u0cc1 \u0caa\u0ca1\u0cc6\u0ca6\u0cbf\u0ca6\u0ccd\u0ca6\u0cc7\u0cb5\u0cc6. \u0c88 \u0c9c\u0caf\u0ca6\u0cb2\u0ccd\u0cb2\u0cbf \u0cac\u0ccc\u0cb2\u0cb0\u0ccd\u200c\u0c97\u0cb3 \u0caa\u0cbe\u0ca4\u0ccd\u0cb0 \u0cae\u0cb9\u0ca4\u0ccd\u0cb5\u0ca6\u0ccd\u0ca6\u0cbe\u0c97\u0cbf\u0ca4\u0ccd\u0ca4\u0cc1...' \u0c8e\u0c82\u0ca6\u0cc1 \u0c95\u0cc6\u0cc2\u0cb9\u0ccd\u0cb2\u0cbf \u0cb9\u0cc7\u0cb3\u0cbf\u0ca6\u0cb0\u0cc1.\u00a0\u0cae\u0cca\u0ca6\u0cb2\u0cc1 \u0cac\u0ccd\u0caf\u0cbe\u0c9f\u0ccd\u200c \u0cae\u0cbe\u0ca1\u0cbf\u0ca6 \u0c86\u0cb0\u0ccd\u200c\u0cb8\u0cbf\u0cac\u0cbf 7 \u0cb5\u0cbf\u0c95\u0cc6\u0c9f\u0cbf\u0c97\u0cc6 167 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cbf\u0ca6\u0cb0\u0cc6, \u0cae\u0cc1\u0c82\u0cac\u0cc8\u0c97\u0cc6 \u0caa\u0cc7\u0cb0\u0cbf\u0cb8\u0cb2\u0cc1 \u0cb8\u0cbe\u0ca7\u0ccd\u0caf\u0cb5\u0cbe\u0ca6\u0ca6\u0ccd\u0ca6\u0cc1 7 \u0cb5\u0cbf\u0c95\u0cc6\u0c9f\u0cbf\u0c97\u0cc6 153 \u0cb0\u0ca8\u0ccd\u200c \u0cae\u0cbe\u0ca4\u0ccd\u0cb0. \u0c86\u0cb0\u0c82\u0cad\u0c95\u0cbe\u0cb0 \u0c87\u0cb6\u0cbe\u0ca8\u0ccd\u200c \u0c95\u0cbf\u0cb6\u0ca8\u0ccd\u200c \u0cae\u0ca4\u0ccd\u0ca4\u0cc1 \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae \"\u0ca1\u0c95\u0ccd\u200c \u0c94\u0c9f\u0ccd\u200c' \u0c86\u0ca6\u0cc1\u0ca6\u0cb0\u0cbf\u0c82\u0ca6 \u0cae\u0cc1\u0c82\u0cac\u0cc8\u0c97\u0cc6 \u0cad\u0cbe\u0cb0\u0cc0 \u0cb9\u0cbf\u0ca8\u0ccd\u0ca8\u0ca1\u0cc6 \u0c8e\u0ca6\u0cc1\u0cb0\u0cbe\u0caf\u0cbf\u0ca4\u0cc1. \u0c85\u0ca6\u0cb0\u0cb2\u0ccd\u0cb2\u0cc2 \u0cb8\u0cc2\u0cb0\u0ccd\u0caf\u0c95\u0cc1\u0cae\u0cbe\u0cb0\u0ccd\u200c \u0caf\u0cbe\u0ca6\u0cb5\u0ccd\u200c \u0cae\u0ca4\u0ccd\u0ca4\u0cc1 \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae \u0c85\u0cb5\u0cb0\u0ca8\u0ccd\u0ca8\u0cc1 \u0cb8\u0ca4\u0ca4 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0c95\u0cc6\u0ca1\u0cb5\u0cbf\u0ca6 \u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c \u0cae\u0cc1\u0c82\u0cac\u0cc8\u0c97\u0cc6 \u0cae\u0cb0\u0ccd\u0cae\u0cbe\u0c98\u0cbe\u0ca4\u0cb5\u0cbf\u0c95\u0ccd\u0c95\u0cbf\u0ca6\u0cb0\u0cc1. 3.2 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 21 \u0cb0\u0ca8\u0ccd\u0ca8\u0cbf\u0c97\u0cc6 3 \u0cb5\u0cbf\u0c95\u0cc6\u0c9f\u0ccd\u200c \u0c89\u0ca6\u0cc1\u0cb0\u0cbf\u0cb8\u0cbf\u0c95\u0cc6\u0cc2\u0c82\u0ca1 \u0cb9\u0cbe\u0cb2\u0cbf \u0c9a\u0cbe\u0c82\u0caa\u0cbf\u0caf\u0ca8\u0ccd\u0cb8\u0ccd\u200c \u0ca4\u0c82\u0ca1 \u0ca4\u0cc0\u0cb5\u0ccd\u0cb0 \u0c92\u0ca4\u0ccd\u0ca4\u0ca1\u0c95\u0ccd\u0c95\u0cc6 \u0cb8\u0cbf\u0cb2\u0cc1\u0c95\u0cbf\u0ca4\u0cc1.", "12 \u0c93\u0cb5\u0cb0\u0ccd\u200c\u0c97\u0cb3 \u0cae\u0cc1\u0c95\u0ccd\u0ca4\u0cbe\u0caf\u0c95\u0ccd\u0c95\u0cc6 84 \u0cb0\u0ca8\u0ccd\u0ca8\u0cbf\u0c97\u0cc6 5 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0c95\u0cc6\u0cc2\u0c82\u0ca1 \u0cae\u0cc1\u0c82\u0cac\u0cc8 \u0cb8\u0c82\u0c95\u0c9f \u0c87\u0ca8\u0ccd\u0ca8\u0cb7\u0ccd\u0c9f\u0cc1 \u0cac\u0cbf\u0c97\u0ca1\u0cbe\u0caf\u0cbf\u0cb8\u0cbf\u0ca4\u0cc1. \u0c86\u0ca6\u0cb0\u0cc6 6\u0ca8\u0cc7 \u0cb5\u0cbf\u0c95\u0cc6\u0c9f\u0cbf\u0c97\u0cc6 \u0c9c\u0ca4\u0cc6\u0c97\u0cc2\u0ca1\u0cbf\u0ca6 \u0caa\u0cbe\u0c82\u0ca1\u0ccd\u0caf \u0cac\u0ccd\u0cb0\u0ca6\u0cb0\u0ccd \u0cb9\u0ccb\u0cb0\u0cbe\u0c9f\u0cb5\u0ca8\u0ccd\u0ca8\u0cc1 \u0c9c\u0cbe\u0cb0\u0cbf\u0caf\u0cb2\u0ccd\u0cb2\u0cbf\u0cb0\u0cbf\u0cb8\u0cbf\u0ca6\u0cb0\u0cc1. \u0c86\u0ca6\u0cb0\u0cc2 \u0c85\u0c82\u0ca4\u0cbf\u0cae 2 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 30 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cac\u0cc7\u0c95\u0cbe\u0ca6 \u0c92\u0ca4\u0ccd\u0ca4\u0ca1 \u0c8e\u0ca6\u0cc1\u0cb0\u0cbe\u0caf\u0cbf\u0ca4\u0cc1. \u0cb8\u0cbf\u0cb0\u0cbe\u0c9c\u0ccd\u200c \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf \u0cb8\u0ccd\u0c95\u0cc2\u0caa\u0ccd\u200c \u0cb6\u0cbe\u0c9f\u0ccd\u200c \u0cac\u0cbe\u0cb0\u0cbf\u0cb8\u0cb2\u0cc1 \u0cb9\u0ccb\u0c97\u0cbf \u0c95\u0cc3\u0ca3\u0cbe\u0cb2\u0ccd\u200c \u0caa\u0cbe\u0c82\u0ca1\u0ccd\u0caf (23) \u0cb5\u0cbf\u0c95\u0cc6\u0c9f\u0ccd\u200c \u0c95\u0cb3\u0cc6\u0ca6\u0cc1\u0c95\u0cc6\u0cc2\u0c82\u0ca1\u0cb0\u0cc6, \u0cb8\u0ccc\u0ca5\u0cbf \u0caa\u0cbe\u0cb2\u0cbe\u0ca6 \u0c85\u0c82\u0ca4\u0cbf\u0cae \u0c93\u0cb5\u0cb0\u0cbf\u0ca8 \u0cae\u0cca\u0ca6\u0cb2 \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cc7 \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf (50) \u0cb5\u0cbf\u0c95\u0cc6\u0c9f\u0ccd\u200c \u0cb9\u0cbe\u0cb0\u0cbf \u0cb9\u0ccb\u0caf\u0cbf\u0ca4\u0cc1. \u0c86\u0cb0\u0ccd\u200c\u0cb8\u0cbf\u0cac\u0cbf \u0ca4\u0cb5\u0cb0\u0cbf\u0ca8\u0c82\u0c97\u0cb3\u0ca6\u0cb2\u0ccd\u0cb2\u0cbf \u0c97\u0cc6\u0cb2\u0cc1\u0cb5\u0cbf\u0ca8 \u0ca8\u0c97\u0cc1 \u0cb9\u0cca\u0cae\u0ccd\u0cae\u0cbf\u0cb8\u0cbf\u0ca4\u0cc1. 25 \u0cb0\u0ca8\u0ccd\u200c \u0cb5\u0cc6\u0c9a\u0ccd\u0c9a\u0ca6\u0cb2\u0ccd\u0cb2\u0cbf \u0c87\u0cb6\u0cbe\u0ca8\u0ccd\u200c \u0c95\u0cbf\u0cb6\u0ca8\u0ccd\u200c \u0cb9\u0cbe\u0c97\u0cc2 \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4 \u0c9f\u0cbf\u0cae\u0ccd\u200c \u0cb8\u0ccc\u0ca5\u0cbf \u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0 \u0c97\u0ccc\u0cb0\u0cb5\u0c95\u0ccd\u0c95\u0cc6 \u0caa\u0cbe\u0ca4\u0ccd\u0cb0\u0cb0\u0cbe\u0ca6\u0cb0\u0cc1.", "\u0caa\u0ca4\u0ccd\u0ca8\u0cbf \u0cb8\u0cae\u0ccd\u0cae\u0cc1\u0c96\u0ca6\u0cb2\u0ccd\u0cb2\u0cbf \u0c8e\u0cb0\u0ca1\u0c82\u0c95!\u0cae\u0c82\u0c97\u0cb3\u0cb5\u0cbe\u0cb0 \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf \u0caa\u0ca4\u0ccd\u0ca8\u0cbf \u0c85\u0ca8\u0cc1\u0cb7\u0ccd\u0c95\u0cbe \u0cb6\u0cb0\u0ccd\u0cae \u0c85\u0cb5\u0cb0 \u0cac\u0cb0\u0ccd\u0ca4\u0ccd\u200c\u0ca1\u0cc7. \u0c85\u0ca8\u0cc1\u0cb7\u0ccd\u0c95\u0cbe \u0cb8\u0ccd\u0c9f\u0cc7\u0ca1\u0cbf\u0caf\u0c82\u0ca8\u0cb2\u0ccd\u0cb2\u0cbf \u0cb9\u0cbe\u0c9c\u0cb0\u0cbf\u0ca6\u0ccd\u0ca6\u0cc1 \u0c95\u0cc6\u0cc2\u0cb9\u0ccd\u0cb2\u0cbf \u0caa\u0ca1\u0cc6\u0caf \u0c97\u0cc6\u0cb2\u0cc1\u0cb5\u0cbf\u0c97\u0cc6 \u0cb8\u0cbe\u0c95\u0ccd\u0cb7\u0cbf\u0caf\u0cbe\u0ca6\u0cb0\u0cc1.\u00a0\u0c88 \u0c95\u0cc1\u0cb0\u0cbf\u0ca4\u0cc1 \u0caa\u0ccd\u0cb0\u0ca4\u0cbf\u0c95\u0ccd\u0cb0\u0cbf\u0caf\u0cbf\u0cb8\u0cbf\u0ca6 \u0c86\u0cb0\u0ccd\u200c\u0cb8\u0cbf\u0cac\u0cbf \u0ca4\u0c82\u0ca1\u0ca6 \u0ca8\u0cbe\u0caf\u0c95 \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf, \"\u0c85\u0ca8\u0cc1\u0cb7\u0ccd\u0c95\u0cbe\u0c97\u0cc6 \u0c88 \u0c97\u0cc6\u0cb2\u0cc1\u0cb5\u0cc1 \u0cb8\u0cb9\u0c9c\u0cb5\u0cbe\u0c97\u0cbf\u0caf\u0cc7 \u0cb8\u0c82\u0ca4\u0cb8 \u0ca4\u0c82\u0ca6\u0cbf\u0ca6\u0cc6. \u0c85\u0cb5\u0cb3 \u0cb8\u0cae\u0ccd\u0cae\u0cc1\u0c96\u0ca6\u0cb2\u0ccd\u0cb2\u0cbf \u0c8e\u0cb0\u0ca1\u0c82\u0c95 \u0c97\u0cb3\u0cbf\u0cb8\u0cbf\u0ca6\u0ccd\u0ca6\u0c95\u0ccd\u0c95\u0cc6 \u0c96\u0cc1\u0cb7\u0cbf\u0caf\u0cbe\u0c97\u0cc1\u0ca4\u0ccd\u0ca4\u0cbf\u0ca6\u0cc6' \u0c8e\u0c82\u0ca6\u0cc1 \u0cb9\u0cc7\u0cb3\u0cbf \u0ca8\u0c95\u0ccd\u0c95\u0cb0\u0cc1!", "\u0cab\u0cc0\u0cb2\u0ccd\u0ca1\u0cbf\u0c82\u0c97\u0ccd\u200c \u0cb0\u0c9a\u0ca8\u0cc6: \u0cac\u0ccc\u0cb2\u0cb0\u0ccd\u200c\u0c97\u0cb3\u0cbf\u0c97\u0cc6 \u0caa\u0cc2\u0cb0\u0ccd\u0ca3 \u0cb8\u0ccd\u0cb5\u0cbe\u0ca4\u0c82\u0ca4\u0ccd\u0cb0\u0ccd\u0caf\"\u0ca8\u0cbe\u0cb5\u0cc1 \u0c97\u0cb3\u0cbf\u0cb8\u0cbf\u0ca6\u0ccd\u0ca6\u0cc1 167 \u0cb0\u0ca8\u0ccd\u0ca8\u0cc1\u0c97\u0cb3 \u0cb8\u0cbe\u0cae\u0cbe\u0ca8\u0ccd\u0caf \u0cae\u0cca\u0ca4\u0ccd\u0ca4. \u0c87\u0ca6\u0ca8\u0ccd\u0ca8\u0cc1 \u0c89\u0cb3\u0cbf\u0cb8\u0cbf \u0c95\u0cc6\u0cc2\u0cb3\u0ccd\u0cb3\u0cc1\u0cb5\u0cb2\u0ccd\u0cb2\u0cbf \u0cac\u0ccc\u0cb2\u0cb0\u0ccd\u200c\u0c97\u0cb3 \u0caa\u0cbe\u0ca4\u0ccd\u0cb0 \u0ca8\u0cbf\u0cb0\u0ccd\u0ca3\u0cbe\u0caf\u0c95\u0cb5\u0cbe\u0c97\u0cac\u0cc7\u0c95\u0cbf\u0ca4\u0ccd\u0ca4\u0cc1. \u0cb9\u0cc0\u0c97\u0cbe\u0c97\u0cbf \u0ca8\u0cbe\u0ca8\u0cc1 \u0cac\u0ccc\u0cb2\u0cb0\u0ccd\u200c\u0c97\u0cb3\u0cbf\u0c97\u0cc6 \u0cb8\u0c82\u0caa\u0cc2\u0cb0\u0ccd\u0ca3 \u0cb8\u0ccd\u0cb5\u0cbe\u0ca4\u0c82\u0ca4\u0ccd\u0cb0\u0ccd\u0caf \u0ca8\u0cc0\u0ca1\u0cbf\u0ca6\u0cc6. \u0ca8\u0cbf\u0cae\u0c97\u0cc6 \u0cac\u0cc7\u0c95\u0cbf\u0ca6\u0ccd\u0ca6 \u0cab\u0cc0\u0cb2\u0ccd\u0ca1\u0cbf\u0c82\u0c97\u0ccd\u200c \u0cb0\u0c9a\u0ca8\u0cc6\u0caf\u0ca8\u0ccd\u0ca8\u0cc1 \u0ca8\u0cbf\u0cae\u0ccd\u0cae \u0caf\u0ccb\u0c9c\u0ca8\u0cc6\u0caf\u0c82\u0ca4\u0cc6 \u0ca8\u0cc0\u0cb5\u0cc7 \u0cae\u0cbe\u0ca1\u0cbf \u0c95\u0cc6\u0cc2\u0cb3\u0ccd\u0cb3\u0cbf \u0c8e\u0c82\u0ca6\u0cc1 \u0cb8\u0cc2\u0c9a\u0cbf\u0cb8\u0cbf\u0ca6\u0cc6. \u0c87\u0ca6\u0cc1 \u0caf\u0cb6\u0cb8\u0ccd\u0cb5\u0cbf \u0caf\u0cbe\u0caf\u0cbf\u0ca4\u0cc1. \u0cb8\u0cbf\u0cb0\u0cbe\u0c9c\u0ccd\u200c, \u0c95\u0cbe\u0cb2\u0cbf\u0ca8\u0ccd\u200c, \u0cb8\u0ccc\u0ca5\u0cbf \u0c85\u0cae\u0ccb\u0c98 \u0cac\u0ccc\u0cb2\u0cbf\u0c82\u0c97\u0ccd\u200c \u0caa\u0ccd\u0cb0\u0ca6\u0cb0\u0ccd\u0cb6\u0cbf\u0cb8\u0cbf \u0ca6\u0cb0\u0cc1. \u0c89\u0cae\u0cc7\u0cb6\u0ccd\u200c, \u0c9a\u0cbe\u0cb9\u0cb2\u0ccd\u200c \u0cb8\u0cbe\u0ca7\u0ca8\u0cc6 \u0caa\u0ccd\u0cb0\u0cb6\u0c82\u0cb8\u0ca8\u0cc0\u0caf' \u00a0\u00a0 \u00a0\u00a0\u00a0 \u00a0 \u00a0 \u00a0 \u00a0 \u00a0 \u00a0\u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf", "\u0c85\u0c82\u0ca4\u0cbf\u0cae \u0c8e\u0cb8\u0cc6\u0ca4: 13 \u0cb0\u0ca8\u0ccd\u200c!\u0c86\u0cb0\u0ccd\u200c\u0cb8\u0cbf\u0cac\u0cbf \u0ca4\u0ca8\u0ccd\u0ca8 \u0c85\u0c82\u0ca4\u0cbf\u0cae \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf 13 \u0cb0\u0ca8\u0ccd\u200c \u0cb8\u0cbf\u0ca1\u0cbf\u0cb8\u0cbf\u0ca6\u0ccd\u0ca6\u0ca8\u0ccd\u0ca8\u0cc1 \u0c88 \u0caa\u0c82\u0ca6\u0ccd\u0caf\u0c95\u0ccd\u0c95\u0cc6 \u0ca4\u0cbf\u0cb0\u0cc1\u0cb5\u0cc1 \u0c95\u0cc6\u0cc2\u0c9f\u0ccd\u0c9f\u0cbf\u0ca4\u0cc6\u0c82\u0ca6\u0cc1 \u0cb9\u0cc7\u0cb3\u0cb2\u0ca1\u0ccd\u0ca1\u0cbf\u0caf\u0cbf\u0cb2\u0ccd\u0cb2.\u00a0\u0cae\u0cc6\u0c95\u0ccd\u0cb2\u0cc6\u0ca8\u0c97\u0ca8\u0ccd\u200c \u0c8e\u0cb8\u0cc6\u0ca6 \u0c85\u0c82\u0ca4\u0cbf\u0cae \u0c8e\u0cb8\u0cc6\u0ca4 \u0ca8\u0ccb\u0cac\u0cbe\u0cb2\u0ccd\u200c \u0c86\u0c97\u0cbf\u0ca4\u0ccd\u0ca4\u0cc1. \u0c87\u0ca6\u0ca8\u0ccd\u0ca8\u0cc1 \u0c97\u0ccd\u0cb0\u0ccd\u0caf\u0cbe\u0c82\u0ca1\u0ccd\u200c\u0cb9\u0ccb\u0cae\u0ccd\u200c \u0cb8\u0cbf\u0c95\u0ccd\u0cb8\u0cb0\u0ccd\u200c\u0c97\u0cc6 \u0cb0\u0cb5\u0cbe\u0ca8\u0cbf\u0cb8\u0cbf\u0ca6\u0cb0\u0cc1. \u0cac\u0cb3\u0cbf\u0c95 \u0cab\u0ccd\u0cb0\u0cc0-\u0cb9\u0cbf\u0c9f\u0ccd\u200c\u0ca8\u0cb2\u0ccd\u0cb2\u0cc2 \u0cb8\u0cbf\u0c95\u0ccd\u0cb8\u0cb0\u0ccd\u200c \u0c8e\u0ca4\u0ccd\u0ca4\u0cbf\u0ca6\u0cb0\u0cc1. \u0c86\u0cb0\u0ccd\u200c\u0cb8\u0cbf\u0cac\u0cbf\u0caf \u0c97\u0cc6\u0cb2\u0cc1\u0cb5\u0cbf\u0ca8 \u0c85\u0c82\u0ca4\u0cb0 14 \u0cb0\u0ca8\u0ccd\u200c \u0c8e\u0c82\u0cac\u0cc1\u0ca6\u0ca8\u0ccd\u0ca8\u0cc1 \u0caa\u0cb0\u0cbf\u0c97\u0ca3\u0cbf\u0cb8\u0cc1\u0cb5\u0cbe\u0c97 \u0c88 \u0c95\u0cc6\u0cc2\u0ca8\u0cc6\u0caf \u0c8e\u0cb8\u0cc6\u0ca4\u0ca6 13 \u0cb0\u0ca8\u0ccd\u200c \u0cab\u200c\u0cb2\u0cbf\u0ca4\u0cbe\u0c82\u0cb6 \u0ca8\u0cbf\u0cb0\u0ccd\u0ca7\u0cb0\u0cbf\u0cb8\u0cc1\u0cb5\u0cb2\u0ccd\u0cb2\u0cbf \u0cae\u0cb9\u0ca4\u0ccd\u0cb5\u0ca6 \u0caa\u0cbe\u0ca4\u0ccd\u0cb0 \u0cb5\u0cb9\u0cbf\u0cb8\u0cbf\u0ca4\u0cc1 \u0c8e\u0c82\u0ca6\u0cc7 \u0cb5\u0cbf\u0cb6\u0ccd\u0cb2\u0cc7\u0cb7\u0cbf\u0cb8\u0cac\u0cc7\u0c95\u0cbe\u0c97\u0cc1\u0ca4\u0ccd\u0ca4\u0ca6\u0cc6!", "\u0c92\u0c82\u0ca6\u0cc7 \u0c8e\u0cb8\u0cc6\u0ca4; 2 \u0cb8\u0cb2 13 \u0cb0\u0ca8\u0ccd\u200c!\u0c86\u0cb0\u0ccd\u200c\u0cb8\u0cbf\u0cac\u0cbf-\u0cae\u0cc1\u0c82\u0cac\u0cc8 \u0ca8\u0ca1\u0cc1\u0cb5\u0cbf\u0ca8 \u0caa\u0c82\u0ca6\u0ccd\u0caf \u0cb8\u0ccd\u0cb5\u0cbe\u0cb0\u0cb8\u0ccd\u0caf\u0c95\u0cb0 \u0cb5\u0cbf\u0ca6\u0ccd\u0caf\u0cae\u0cbe\u0ca8\u0c95\u0ccd\u0c95\u0cc6 \u0cb8\u0cbe\u0c95\u0ccd\u0cb7\u0cbf\u0caf\u0cbe\u0caf\u0cbf\u0ca4\u0cc1. \u0c86\u0cb0\u0ccd\u200c\u0cb8\u0cbf\u0cac\u0cbf \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0cb5\u0cc7\u0cb3\u0cc6 2 \u0cb8\u0cb2 \u0c92\u0c82\u0ca6\u0cc7 \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf 13 \u0cb0\u0ca8\u0ccd\u200c \u0cb9\u0cb0\u0cbf\u0ca6\u0cc1 \u0cac\u0c82\u0ca4\u0cc1! \u0cae\u0cca\u0ca6\u0cb2 \u0cb8\u0cbe\u0ca7\u0c95 \u0cac\u0ccd\u0cb0\u0cc6\u0c82\u0ca1\u0ca8\u0ccd\u200c \u0cae\u0cc6\u0c95\u0cb2\u0cae\u0ccd\u200c. \u0c95\u0cc6\u0cc2\u0ca8\u0cc6\u0caf\u0cb2\u0ccd\u0cb2\u0cbf \u0c95\u0cbe\u0cb2\u0cbf\u0ca8\u0ccd\u200c \u0ca1\u0cbf \u0c97\u0ccd\u0cb0\u0ccd\u0caf\u0cbe\u0c82\u0ca1\u0ccd\u200c\u0cb9\u0ccb\u0cae\u0ccd\u200c \u0c87\u0ca6\u0ca8\u0ccd\u0ca8\u0cc1 \u0caa\u0cc1\u0ca8\u0cb0\u0cbe\u0cb5\u0cb0\u0ccd\u0ca4\u0cbf\u0cb8\u0cbf\u0ca6\u0cb0\u0cc1. \u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf 10\u0ca8\u0cc7 \u0c93\u0cb5\u0cb0\u0ccd\u200c\u0ca8\u0cb2\u0ccd\u0cb2\u0cbf \u0c8e\u0cb8\u0cc6\u0ca6 \u0ca8\u0ccb\u0cac\u0cbe\u0cb2\u0ccd\u200c \u0c92\u0c82\u0ca6\u0ca8\u0ccd\u0ca8\u0cc1 \u0cb8\u0cbf\u0c95\u0ccd\u0cb8\u0cb0\u0ccd\u200c\u0c97\u0cc6 \u0cb0\u0cb5\u0cbe\u0ca8\u0cbf\u0cb8\u0cbf\u0ca6 \u0cae\u0cc6\u0c95\u0cb2\u0cae\u0ccd\u200c, \u0cab\u0ccd\u0cb0\u0cc0-\u0cb9\u0cbf\u0c9f\u0ccd\u200c \u0c8e\u0cb8\u0cc6\u0ca4\u0c95\u0ccd\u0c95\u0cc2 \"\u0cb8\u0ccd\u0c95\u0cc2\u0caa\u0ccd\u200c \u0cb6\u0cbe\u0c9f\u0ccd\u200c' \u0cae\u0cc2\u0cb2\u0c95 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cb0\u0cc1\u0c9a\u0cbf \u0ca4\u0ccb\u0cb0\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0cb0\u0cbf\u0c82\u0ca6 \u0c92\u0c82\u0ca6\u0cc7 \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf 13 \u0cb0\u0ca8\u0ccd\u200c \u0cac\u0c82\u0ca6\u0c82\u0ca4\u0cbe\u0caf\u0cbf\u0ca4\u0cc1.\u00a0\u0cac\u0cb3\u0cbf\u0c95 \u0cae\u0cbf\u0c9a\u0cc6\u0cb2\u0ccd\u200c \u0cae\u0cc6\u0c95\u0ccd\u0cb2\u0cc6\u0ca8\u0c97\u0ca8\u0ccd\u200c \u0c8e\u0cb8\u0cc6\u0ca6 \u0c85\u0c82\u0ca4\u0cbf\u0cae \u0c8e\u0cb8\u0cc6\u0ca4 \u0ca8\u0ccb\u0cac\u0cbe\u0cb2\u0ccd\u200c \u0c86\u0ca6\u0cbe\u0c97 \u0c97\u0ccd\u0cb0\u0ccd\u0caf\u0cbe\u0c82\u0ca1\u0ccd\u200c\u0cb9\u0ccb\u0cae\u0ccd\u200c \u0c95\u0cc2\u0ca1 2 \u0cb8\u0cbf\u0c95\u0ccd\u0cb8\u0cb0\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc1. \u0cb9\u0cc0\u0c97\u0cc6 \u0c90\u0caa\u0cbf\u0c8e\u0cb2\u0ccd\u200c \u0caa\u0c82\u0ca6\u0ccd\u0caf\u0ca6 \u0c92\u0c82\u0ca6\u0cc7 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u00a0\u0ca8\u0cb2\u0ccd\u0cb2\u0cbf \u0c87\u0cac\u0ccd\u0cac\u0cb0\u0cc1 \u0c86\u0c9f\u0c97\u0cbe\u0cb0\u0cb0\u0cbf\u0c82\u0ca6 \u0cae\u0cca\u0ca6\u0cb2 \u0cac\u0cbe\u0cb0\u0cbf\u0c97\u0cc6 \u0c88 \u0cb8\u0cbe\u0ca7\u0ca8\u0cc6 \u0ca6\u0cbe\u0c96\u0cb2\u0cbe\u0caf\u0cbf\u0ca4\u0cc1.\u00a02014\u0cb0\u0cb2\u0ccd\u0cb2\u0cbf \u0cb8\u0ccc\u0cb0\u0cb5\u0ccd\u200c \u0c97\u0c82\u0c97\u0cc2\u0cb2\u0cbf \u0c95\u0cc2\u0ca1 \u0c87\u0ca6\u0cc7 \u0cb8\u0cbe\u0cb9\u0cb8\u0c97\u0cc8\u0ca6\u0cbf\u0ca6\u0ccd\u0ca6\u0cb0\u0cc1 (\u0c95\u0cc6\u0c95\u0cc6\u0c86\u0cb0\u0ccd\u200c-\u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0caa\u0c82\u0ca6\u0ccd\u0caf).", "\u0c8e\u0c95\u0ccd\u0cb8\u0ccd\u200c\u0c9f\u0ccd\u0cb0\u0cbe \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c : \u0c86\u0cb0\u0ccd\u200c\u0cb8\u0cbf\u0cac\u0cbf-\u0cae\u0cc1\u0c82\u0cac\u0cc8\u0cae\u0cc1\u0c82\u0cac\u0cc8 \u0cb5\u0cbf\u0cb0\u0cc1\u0ca6\u0ccd\u0ca7 \u0cac\u0cc6\u0c82\u0c97\u0cb3\u0cc2\u0cb0\u0cbf\u0ca8\u0cb2\u0ccd\u0cb2\u0cbf \u0ca8\u0ca1\u0cc6\u0ca6 9 \u0c90\u0caa\u0cbf\u0c8e\u0cb2\u0ccd\u200c \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0c86\u0cb0\u0ccd\u200c\u0cb8\u0cbf\u0cac\u0cbf 2\u0ca8\u0cc7 \u0c9c\u0caf \u0cb8\u0cbe\u0ca7\u0cbf\u0cb8\u0cbf\u0ca4\u0cc1. \u0c89\u0cb3\u0cbf\u0ca6 \u0c8f\u0cb3\u0ca8\u0ccd\u0ca8\u0cc1 \u0cae\u0cc1\u0c82\u0cac\u0cc8 \u0c9c\u0caf\u0cbf\u0cb8\u0cbf\u0ca6\u0cc6. \u0c92\u0c9f\u0ccd\u0c9f\u0cbe\u0cb0\u0cc6\u0caf\u0cbe\u0c97\u0cbf \u0c86\u0cb0\u0ccd\u200c\u0cb8\u0cbf\u0cac\u0cbf \u0cb5\u0cbf\u0cb0\u0cc1\u0ca6\u0ccd\u0ca7 \u0cae\u0cc1\u0c82\u0cac\u0cc8 13-9 \u0c97\u0cc6\u0cb2\u0cc1\u0cb5\u0cbf\u0ca8 \u0ca6\u0cbe\u0c96\u0cb2\u0cc6 \u0c95\u0cbe\u0caf\u0ccd\u0ca6\u0cc1\u0c95\u0cc6\u0cc2\u0c82\u0ca1\u0cbf\u0ca6\u0cc6.", "\u0c86\u0cb0\u0ccd\u200c\u0cb8\u0cbf\u0cac\u0cbf 2016\u0cb0 \u0cac\u0cb3\u0cbf\u0c95 \u0cae\u0cc1\u0c82\u0cac\u0cc8 \u0cb5\u0cbf\u0cb0\u0cc1\u0ca6\u0ccd\u0ca7 \u0cae\u0cca\u0ca6\u0cb2 \u0c97\u0cc6\u0cb2\u0cc1\u0cb5\u0cc1 \u0cb8\u0cbe\u0ca7\u0cbf\u0cb8\u0cbf\u0ca4\u0cc1.", "\u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf \u0c88 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0cb8\u0cb0\u0ccd\u0cb5\u0cbe\u0ca7\u0cbf\u0c95 11 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6 5\u0ca8\u0cc7 \u0cac\u0ccc\u0cb2\u0cb0\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1. \u0c89\u0cb3\u0cbf\u0ca6\u0cb5\u0cb0\u0cc6\u0c82\u0ca6\u0cb0\u0cc6 \u0cb8\u0cbf\u0ca6\u0ccd\u0ca7\u0cbe\u0cb0\u0ccd\u0ca5\u0ccd \u0c95\u0ccc\u0cb2\u0ccd\u200c, \u0cae\u0cbe\u0caf\u0cbe\u0c82\u0c95\u0ccd\u200c \u0cae\u0cbe\u0cb0\u0ccd\u0c95\u0c82\u0ca1\u0cc6, \u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c, \u0c9f\u0ccd\u0cb0\u0cc6\u0c82\u0c9f\u0ccd\u200c \u0cac\u0ccc\u0cb2\u0ccd\u0c9f\u0ccd.", "\u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf 32\u0ca8\u0cc7 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cbf\u0ca6 \u0cb5\u0cc7\u0cb3\u0cc6 \u0caa\u0ccd\u0cb0\u0cb8\u0c95\u0ccd\u0ca4 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 \u0cb8\u0cbf\u0c82\u0c97\u0cb2\u0ccd\u0cb8\u0ccd\u200c \u0ca4\u0cc6\u0c97\u0cc6\u0ca6 \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0cc1 \u0c95\u0cc6\u0cc2\u0cb9\u0ccd\u0cb2\u0cbf \u0c97\u0cb3\u0cbf\u0cb8\u0cbf\u0ca6 113\u0ca8\u0cc7 \u0cb8\u0cbf\u0c82\u0c97\u0cb2\u0ccd\u200c \u0cb0\u0ca8\u0ccd\u200c \u0c86\u0c97\u0cbf\u0ca4\u0ccd\u0ca4\u0cc1. \u0ca8\u0cc2\u0cb0\u0c95\u0ccd\u0c95\u0cbf\u0c82\u0ca4 \u0cb9\u0cc6\u0c9a\u0ccd\u0c9a\u0cc1 \u0cb8\u0cbf\u0c82\u0c97\u0cb2\u0ccd\u0cb8\u0ccd\u200c \u0ca4\u0cc6\u0c97\u0cc6\u0ca6 \u0c89\u0cb3\u0cbf\u0ca6\u0cbf\u0cac\u0ccd\u0cac\u0cb0\u0cc6\u0c82\u0ca6\u0cb0\u0cc6 \u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1 (108) \u0cae\u0ca4\u0ccd\u0ca4\u0cc1 \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c (103).\u00a0", "\u0cb9\u0cbe\u0cb0\u0ccd\u0ca6\u0cbf\u0c95\u0ccd\u200c \u0caa\u0cbe\u0c82\u0ca1\u0ccd\u0caf \u0c88 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf 50 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cc1\u0cb5 \u0c9c\u0ca4\u0cc6\u0c97\u0cc6 3 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6 \u0cae\u0cca\u0ca6\u0cb2 \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0ca8\u0cc6\u0ca8\u0cbf\u0cb8\u0cbf\u0ca6\u0cb0\u0cc1. \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c87\u0c82\u0ca5 \u0c86\u0cb2\u0ccd\u200c\u0cb0\u0ccc\u0c82\u0ca1\u0ccd\u200c \u0cb8\u0cbe\u0ca7\u0ca8\u0cc6 \u0ca6\u0cbe\u0c96\u0cb2\u0cbe\u0c97\u0cc1\u0ca4\u0ccd\u0ca4\u0cbf\u0cb0\u0cc1\u0cb5\u0cc1\u0ca6\u0cc1 12\u0ca8\u0cc7 \u0cb8\u0cb2. \u0caf\u0cc1\u0cb5\u0cb0\u0cbe\u0c9c\u0ccd\u200c \u0cb8\u0cbf\u0c82\u0c97\u0ccd\u200c \u0cb8\u0cb0\u0ccd\u0cb5\u0cbe\u0ca7\u0cbf\u0c95 3 \u0cb8\u0cb2 \u0c88 \u0cb8\u0cbe\u0ca7\u0ca8\u0cc6\u0c97\u0cc8\u0ca6\u0cbf\u0ca6\u0ccd\u0ca6\u0cbe\u0cb0\u0cc6.", "\u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0cb8\u0cb0\u0ccd\u0cb5\u0cbe\u0ca7\u0cbf\u0c95 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cbf\u0ca6 \u0ca6\u0cbe\u0c96\u0cb2\u0cc6 \u0cac\u0cb0\u0cc6\u0ca6\u0cb0\u0cc1 (4,758 \u0cb0\u0ca8\u0ccd\u200c). \u0cb8\u0cc1\u0cb0\u0cc7\u0cb6\u0ccd\u200c \u0cb0\u0cc8\u0ca8\u0cbe \u0ca6\u0ccd\u0cb5\u0cbf\u0ca4\u0cc0\u0caf \u0cb8\u0ccd\u0ca5\u0cbe\u0ca8\u0c95\u0ccd\u0c95\u0cbf\u0cb3\u0cbf\u0ca6\u0cb0\u0cc1 (4,744 \u0cb0\u0ca8\u0ccd\u200c). \u0c88 \u0c90\u0caa\u0cbf\u0c8e\u0cb2\u0ccd\u200c \u0cae\u0cc1\u0c97\u0cbf\u0caf\u0cc1\u0cb5\u0cc1\u0ca6\u0cb0\u0cca\u0cb3\u0c97\u0cbe\u0c97\u0cbf \u0c87\u0cb5\u0cb0\u0cbf\u0cac\u0ccd\u0cac\u0cb0 \u0ca8\u0ca1\u0cc1\u0cb5\u0cc6 \u0c85\u0c97\u0ccd\u0cb0\u0cb8\u0ccd\u0ca5\u0cbe\u0ca8\u0ca6 \u0cb9\u0cbe\u0cb5\u0cc1-\u0c8f\u0ca3\u0cbf \u0c86\u0c9f \u0cae\u0cc1\u0c82\u0ca6\u0cc1\u0cb5\u0cb0\u0cbf\u0caf\u0cc1\u0cb5\u0cc1\u0ca6\u0cc1 \u0c96\u0c9a\u0cbf\u0ca4.", "\u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf 2014\u0cb0 \u0cac\u0cb3\u0cbf\u0c95 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0cae\u0cca\u0ca6\u0cb2 \u0cb8\u0cb2 4\u0ca8\u0cc7 \u0c95\u0ccd\u0cb0\u0cae\u0cbe\u0c82\u0c95\u0ca6\u0cb2\u0ccd\u0cb2\u0cbf \u0cac\u0ccd\u0caf\u0cbe\u0c9f\u0cbf\u0c82\u0c97\u0cbf\u0c97\u0cc6 \u0c87\u0cb3\u0cbf\u0ca6\u0cb0\u0cc1. \u0c85\u0c82\u0ca6\u0cc1 \u0c9a\u0cc6\u0ca8\u0ccd\u0ca8\u0cc8 \u0cb5\u0cbf\u0cb0\u0cc1\u0ca6\u0ccd\u0ca7 \u0c87\u0ca6\u0cc7 \u0c95\u0ccd\u0cb0\u0cae\u0cbe\u0c82\u0c95\u0ca6\u0cb2\u0ccd\u0cb2\u0cbf \u0c86\u0ca1\u0cb2\u0cbf\u0cb3\u0cbf\u0ca6\u0cc1 49 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 73 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0cbf\u0ca6\u0ccd\u0ca6\u0cb0\u0cc1.\u00a0", "\u0c88 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0c92\u0c9f\u0ccd\u0c9f\u0cc1 18 \u0cb5\u0cc8\u0ca1\u0ccd\u200c \u0c8e\u0cb8\u0cc6\u0ca4\u0c97\u0cb3\u0cc1 \u0ca6\u0cbe\u0c96\u0cb2\u0cbe\u0ca6\u0cb5\u0cc1. \u0c87\u0ca6\u0cc1 \u0c90\u0caa\u0cbf\u0c8e\u0cb2\u0ccd\u200c \u0caa\u0c82\u0ca6\u0ccd\u0caf\u0cb5\u0cc6\u0cc2\u0c82\u0ca6\u0cb0\u0cb2\u0ccd\u0cb2\u0cbf \u0ca6\u0cbe\u0c96\u0cb2\u0cbe\u0ca6 \u0c9c\u0c82\u0c9f\u0cbf 2\u0ca8\u0cc7 \u0c85\u0ca4\u0ccd\u0caf\u0ca7\u0cbf\u0c95 \u0cb5\u0cc8\u0ca1\u0ccd\u200c \u0c8e\u0cb8\u0cc6\u0ca4\u0c97\u0cb3\u0cbe\u0c97\u0cbf\u0cb5\u0cc6. 2011\u0cb0 \u0caa\u0c82\u0c9c\u0cbe\u0cac\u0ccd\u200c-\u0c95\u0cc6\u0cc2\u0c9a\u0ccd\u0c9a\u0cbf \u0ca8\u0ca1\u0cc1\u0cb5\u0cbf\u0ca8 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0cb8\u0cb0\u0ccd\u0cb5\u0cbe\u0ca7\u0cbf\u0c95 19 \u0cb5\u0cc8\u0ca1\u0ccd\u200c \u0c8e\u0cb8\u0cc6\u0ca4\u0c97\u0cb3\u0cc1 \u0ca6\u0cbe\u0c96\u0cb2\u0cbe\u0c97\u0cbf\u0ca6\u0ccd\u0ca6\u0cb5\u0cc1.", "\u0c9c\u0cc6\u0caa\u0cbf \u0ca1\u0ccd\u0caf\u0cc1\u0cae\u0cbf\u0ca8\u0cbf \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf 2 \u0cb8\u0cbe\u0cb5\u0cbf\u0cb0 \u0cb0\u0ca8\u0ccd\u200c \u0caa\u0cc2\u0cb0\u0ccd\u0ca4\u0cbf\u0c97\u0cc6\u0cc2\u0cb3\u0cbf\u0cb8\u0cbf\u0ca6\u0cb0\u0cc1\u00a0(2,016 \u0cb0\u0ca8\u0ccd\u200c)."], "title": "\u0ca8\u0cbf\u0cb0\u0ccd\u0ca3\u0cbe\u0caf\u0c95 \u0cb9\u0c82\u0ca4\u0ca6 \u0cae\u0cb9\u0ca4\u0ccd\u0cb5\u0ca6 \u0c9c\u0caf \u0c95\u0cc6\u0cc2\u0cb9\u0ccd\u0cb2\u0cbf"},
{"url": "https://www.udayavani.com/kannada/news/sports-news/290970/dd-vs-rr-delhi-daredevils-beat-rajasthan-royals-by-4-runs", "content": ["\u0cb9\u0cca\u0cb8\u0ca6\u0cbf\u0cb2\u0ccd\u0cb2\u0cbf: \u0cae\u0cb3\u0cc6\u0caf\u0cbf\u0c82\u0ca6 \u0ca4\u0cc0\u0cb5\u0ccd\u0cb0 \u0c85\u0ca1\u0c9a\u0ca3\u0cc6\u0c97\u0cc6\u0cc2\u0cb3\u0c97\u0cbe\u0ca6 \u0cac\u0cc1\u0ca7\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf\u0caf \u0c95\u0ccb\u0c9f\u0ccd\u0cb2\u0cbe \u0c95\u0cbe\u0cb3\u0c97\u0ca6\u0cb2\u0ccd\u0cb2\u0cbf \u0c86\u0ca4\u0cbf\u0ca5\u0cc7\u0caf \u0ca1\u0cc6\u0cb2\u0ccd\u0cb2\u0cbf \u0ca1\u0cc7\u0cb0\u0ccd\u200c\u0ca1\u0cc6\u0cb5\u0cbf\u0cb2\u0ccd\u0cb8\u0ccd\u200c 4 \u0cb0\u0ca8\u0ccd\u0ca8\u0cc1\u0c97\u0cb3 \u0cb0\u0ccb\u0c9a\u0c95 \u0c9c\u0caf \u0cb8\u0cbe\u0ca7\u0cbf\u0cb8\u0cbf \u0ca8\u0cbf\u0c9f\u0ccd\u0c9f\u0cc1\u0cb8\u0cbf\u0cb0\u0cc6\u0cb3\u0cc6\u0ca6\u0cbf\u0ca6\u0cc6. 12 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 151 \u0cb0\u0ca8\u0ccd\u0ca8\u0cc1\u0c97\u0cb3 \u0c95\u0ca0\u0cbf\u0ca8 \u0c97\u0cc1\u0cb0\u0cbf \u0caa\u0ca1\u0cc6\u0ca6 \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb0\u0cbe\u0caf\u0cb2\u0ccd\u0cb8\u0ccd\u200c 5\u0c95\u0ccd\u0c95\u0cc6 146\u0cb0 \u0ca4\u0ca8\u0c95 \u0cac\u0c82\u0ca6\u0cc1 \u0cb8\u0ccd\u0cb5\u0cb2\u0ccd\u0caa\u0ca6\u0cb0\u0cb2\u0ccd\u0cb2\u0cc7 \u0c8e\u0ca1\u0cb5\u0cbf\u0ca6\u0cc6.", "\u0cae\u0cb3\u0cc6\u0caf\u0cbf\u0c82\u0ca6\u0cbe\u0c97\u0cbf \u0c92\u0c82\u0ca6\u0cc2\u0cb5\u0cb0\u0cc6 \u0c97\u0c82\u0c9f\u0cc6 \u0cb5\u0cbf\u0cb3\u0c82\u0cac\u0c97\u0cc6\u0cc2\u0c82\u0ca1\u0cc1 \u0c86\u0cb0\u0c82\u0cad\u0c97\u0cc6\u0cc2\u0c82\u0ca1 \u0c88 \u0caa\u0c82\u0ca6\u0ccd\u0caf\u0cb5\u0ca8\u0ccd\u0ca8\u0cc1 18 \u0c93\u0cb5\u0cb0\u0ccd\u200c\u0c97\u0cb3\u0cbf\u0c97\u0cc6 \u0c87\u0cb3\u0cbf\u0cb8\u0cb2\u0cbe\u0c97\u0cbf\u0ca4\u0ccd\u0ca4\u0cc1. \u0c86\u0ca6\u0cb0\u0cc6 \u0ca1\u0cc6\u0cb2\u0ccd\u0cb2\u0cbf \u0cb8\u0cb0\u0ca6\u0cbf\u0caf 17.1 \u0c93\u0cb5\u0cb0\u0ccd\u200c \u0cb5\u0cc7\u0cb3\u0cc6 \u0cae\u0ca4\u0ccd\u0ca4\u0cc6 \u0cae\u0cb3\u0cc6 \u0cb8\u0cc1\u0cb0\u0cbf\u0caf\u0cbf\u0ca4\u0cc1. \u0c86\u0c97 \u0c86\u0ca4\u0cbf\u0ca5\u0cc7\u0caf \u0ca4\u0c82\u0ca1 6 \u0cb5\u0cbf\u0c95\u0cc6\u0c9f\u0cbf\u0c97\u0cc6 196 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf\u0ca4\u0ccd\u0ca4\u0cc1. \u0cac\u0cb3\u0cbf\u0c95 \u0ca1\u0cbf-\u0c8e\u0cb2\u0ccd\u200c \u0ca8\u0cbf\u0caf\u0cae\u0ca6\u0c82\u0ca4\u0cc6 \u0c97\u0cc1\u0cb0\u0cbf \u0caf\u0ca8\u0ccd\u0ca8\u0cc1 \u0cae\u0cb0\u0cc1 \u0ca8\u0cbf\u0c97\u0ca6\u0cbf\u0c97\u0cc6\u0cc2\u0cb3\u0cbf\u0cb8\u0cbf\u0ca6\u0cbe\u0c97 \u0cb0\u0cb9\u0cbe\u0ca8\u0cc6 \u0caa\u0ca1\u0cc6\u0c97\u0cc6 \u0cad\u0cbe\u0cb0\u0cc0 \u0cb8\u0cb5\u0cbe\u0cb2\u0cc1 \u0c8e\u0ca6\u0cc1\u0cb0\u0cbe\u0caf\u0cbf\u0ca4\u0cc1. \u0c86\u0ca6\u0cb0\u0cc2 \u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c, \u0ca1\u0cbf'\u0c86\u0cb0\u0ccd\u0cb8\u0cbf \u0cb6\u0cbe\u0cb0\u0ccd\u0c9f\u0ccd\u200c \u0caa\u0ccd\u0cb0\u0c9a\u0c82\u0ca1 \u0c86\u0cb0\u0c82\u0cad \u0c92\u0ca6\u0c97\u0cbf\u0cb8\u0cbf \u0ca1\u0cc6\u0cb2\u0ccd\u0cb2\u0cbf\u0c97\u0cc6 \u0cad\u0cc0\u0ca4\u0cbf\u0caf\u0cca\u0ca1\u0ccd\u0ca1\u0cbf\u0ca6\u0cb0\u0cc1. \u0c87\u0cb5\u0cb0\u0cbf\u0cac\u0ccd\u0cac\u0cb0 \u0cae\u0cca\u0ca6\u0cb2 \u0cb5\u0cbf\u0c95\u0cc6\u0c9f\u0ccd\u200c \u0c9c\u0ca4\u0cc6\u0caf\u0cbe\u0c9f\u0ca6\u0cb2\u0ccd\u0cb2\u0cbf 6.4 \u0c93\u0cb5\u0cb0\u0ccd\u200c\u0c97\u0cb3\u0cbf\u0c82\u0ca6 82 \u0cb0\u0ca8\u0ccd\u200c \u0c92\u0c9f\u0ccd\u0c9f\u0cc1\u0c97\u0cc2\u0ca1\u0cbf\u0ca4\u0cc1.\u00a0", "\u0cac\u0c9f\u0ccd\u0cb2\u0cb0\u0ccd\u200c 26 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 67 \u0cb0\u0ca8\u0ccd\u200c \u0cb8\u0cbf\u0ca1\u0cbf\u0cb8\u0cbf\u0ca6\u0cb0\u0cc6 (7 \u0cb8\u0cbf\u0c95\u0ccd\u0cb8\u0cb0\u0ccd\u200c, 4 \u0cac\u0ccc\u0c82\u0ca1\u0cb0\u0cbf), \u0cb6\u0cbe\u0cb0\u0ccd\u0c9f\u0ccd\u200c 25 \u0c8e\u0cb8\u0cc6\u0ca4 \u0ca8\u0cbf\u0cad\u0cbe\u0caf\u0cbf\u0cb8\u0cbf 44 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc1 (4 \u0cb8\u0cbf\u0c95\u0ccd\u0cb8\u0cb0\u0ccd\u200c, 2 \u0cac\u0ccc\u0c82\u0ca1\u0cb0\u0cbf).\u00a0\u00a0\u0cae\u0ca7\u0ccd\u0caf\u0cae \u0c95\u0ccd\u0cb0\u0cae\u0cbe\u0c82\u0c95\u0ca6\u0cb2\u0ccd\u0cb2\u0cbf \u0c9f\u0ccd\u0cb0\u0cc6\u0c82\u0c9f\u0ccd\u200c \u0cac\u0ccc\u0cb2\u0ccd\u0c9f\u0ccd \u0c98\u0cbe\u0ca4\u0c95 \u0ca6\u0cbe\u0cb3\u0cbf \u0cb8\u0c82\u0c98\u0c9f\u0cbf\u0cb8\u0cbf\u0ca6\u0ccd\u0ca6 \u0cb0\u0cbf\u0c82\u0ca6 \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0c92\u0ca4\u0ccd\u0ca4\u0ca1\u0c95\u0ccd\u0c95\u0cc6 \u0cb8\u0cbf\u0cb2\u0cc1\u0c95\u0cbf\u0ca4\u0cc1. \u0cb8\u0ccd\u0caf\u0cbe\u0cae\u0ccd\u0cb8\u0ca8\u0ccd\u200c, \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c, \u0ca4\u0ccd\u0cb0\u0cbf\u0caa\u0cbe\u0ca0\u0cbf \u0c85\u0c97\u0ccd\u0c97\u0c95\u0ccd\u0c95\u0cc6 \u0cb5\u0cbf\u0c95\u0cc6\u0c9f\u0ccd\u200c \u0c92\u0caa\u0ccd\u0caa\u0cbf\u0cb8\u0cbf\u0ca6\u0cb0\u0cc1. \u0c85\u0c82\u0ca4\u0cbf\u0cae \u0c93\u0cb5\u0cb0\u0cbf\u0ca8\u0cb2\u0ccd\u0cb2\u0cbf 15 \u0cb0\u0ca8\u0ccd\u200c, \u0c95\u0cc6\u0cc2\u0ca8\u0cc6\u0caf 2 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf 10 \u0cb0\u0ca8\u0ccd\u200c \u0ca4\u0cc6\u0c97\u0cc6\u0caf\u0cc1\u0cb5 \u0cb8\u0cb5\u0cbe\u0cb2\u0cc1 \u0c8e\u0ca6\u0cc1\u0cb0\u0cbe\u0caf\u0cbf\u0ca4\u0cc1. \u0cac\u0ccc\u0cb2\u0ccd\u0c9f\u0ccd \u0c8e\u0cb8\u0cc6\u0ca6 5\u0ca8\u0cc7 \u0c8e\u0cb8\u0cc6\u0ca4\u0cb5\u0ca8\u0ccd\u0ca8\u0cc1 \u0c95\u0cc6. \u0c97\u0ccc\u0ca4\u0cae\u0ccd\u200c \u0cac\u0ccc\u0c82\u0ca1\u0cb0\u0cbf\u0c97\u0c9f\u0ccd\u0c9f\u0cbf\u0ca6\u0cb0\u0cc2 \u0c85\u0c82\u0ca4\u0cbf\u0cae \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf \u0cb8\u0cbf\u0c95\u0ccd\u0cb8\u0cb0\u0ccd\u200c \u0cac\u0cbe\u0cb0\u0cbf\u0cb8\u0cb2\u0cc1 \u0cb8\u0cbe\u0ca7\u0ccd\u0caf\u0cb5\u0cbe\u0c97\u0cb2\u0cbf\u0cb2\u0ccd\u0cb2!", "200 \u0cb0\u0ca8\u0ccd\u200c \u0c95\u0cc2\u0ca1 \u0c95\u0ca1\u0cbf\u0cae\u0cc6: \u0c85\u0caf\u0ccd\u0caf\u0cb0\u0ccd\u200c\u0c87\u0ca6\u0cc6\u0cc2\u0c82\u0ca6\u0cc1 \u0c85\u0caa\u0ccd\u0caa\u0c9f \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0c9f\u0ccd\u0cb0\u0ccd\u0caf\u0cbe\u0c95\u0ccd\u200c \u0c86\u0c97\u0cbf\u0ca6\u0ccd\u0ca6\u0cb0\u0cbf\u0c82\u0ca6 200 \u0cb0\u0ca8\u0ccd\u200c \u0c95\u0cc2\u0ca1 \u0c87\u0cb2\u0ccd\u0cb2\u0cbf \u0c95\u0ca1\u0cbf\u0cae\u0cc6\u0caf\u0cc7 \u0c8e\u0c82\u0ca6\u0cc1 \u0ca1\u0cc6\u0cb2\u0ccd\u0cb2\u0cbf \u0ca8\u0cbe\u0caf\u0c95 \u0cb6\u0ccd\u0cb0\u0cc7\u0caf\u0cb8\u0ccd\u200c \u0c85\u0caf\u0ccd\u0caf\u0cb0\u0ccd\u200c \u0c85\u0cad\u0cbf\u0caa\u0ccd\u0cb0\u0cbe\u0caf\u0caa\u0c9f\u0ccd\u0c9f\u0cb0\u0cc1.\u00a0\"\u0caa\u0cc3\u0ca5\u0ccd\u0cb5\u0cbf \u0cb6\u0cbe \u0c86\u0cb0\u0c82\u0cad \u0cb8\u0ccd\u0cab\u0ccb\u0c9f\u0c95\u0cb5\u0cbe\u0c97\u0cbf\u0ca4\u0ccd\u0ca4\u0cc1. \u0cb0\u0cbf\u0cb7\u0cac\u0ccd\u200c \u0caa\u0c82\u0ca4\u0ccd\u200c \u0caa\u0ccd\u0cb0\u0c9a\u0c82\u0ca1 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0ca8\u0ca1\u0cc6\u0cb8\u0cbf\u0ca6\u0cb0\u0cc1. \u0caa\u0c82\u0ca4\u0ccd\u200c \u0c95\u0cc6\u0cc2\u0ca8\u0cc6\u0caf \u0ca4\u0ca8\u0c95 \u0c86\u0ca1\u0cbf\u0ca6\u0ccd\u0ca6\u0cb0\u0cc6 \u0ca8\u0cae\u0ccd\u0cae \u0cae\u0cca\u0ca4\u0ccd\u0ca4 \u0cac\u0cb9\u0cb3 \u0c8e\u0ca4\u0ccd\u0ca4\u0cb0\u0c95\u0ccd\u0c95\u0cc6 \u0cac\u0cc6\u0cb3\u0cc6\u0caf\u0cc1\u0ca4\u0ccd\u0ca4\u0cbf\u0ca4\u0ccd\u0ca4\u0cc1. \u0cae\u0cb3\u0cc6 \u0cac\u0c82\u0ca6\u0cc1 \u0ca8\u0cbf\u0c82\u0ca4 \u0cb8\u0ccd\u0ca5\u0cbf\u0ca4\u0cbf\u0caf\u0cb2\u0ccd\u0cb2\u0cbf \u0cac\u0ccc\u0cb2\u0cbf\u0c82\u0c97\u0ccd\u200c \u0ca8\u0ca1\u0cc6\u0cb8\u0cc1\u0cb5\u0cc1\u0ca6\u0cc1 \u0cac\u0cb9\u0cb3 \u0c95\u0cb7\u0ccd\u0c9f. \u0c9c\u0ca4\u0cc6\u0c97\u0cc6 \u0cb8\u0ca3\u0ccd\u0ca3 \u0c85\u0c82\u0c97\u0cb3 \u0cac\u0cc7\u0cb0\u0cc6. \u0c86\u0ca6\u0cb0\u0cc6 \u0ca8\u0cae\u0ccd\u0cae\u0ca6\u0cc1 \u0c95\u0cc7\u0cb5\u0cb2 \u0ca7\u0ca8\u0cbe\u0ca4\u0ccd\u0cae\u0c95 \u0caf\u0ccb\u0c9a\u0ca8\u0cc6\u0caf\u0cb7\u0ccd\u0c9f\u0cc7 \u0c86\u0c97\u0cbf\u0ca4\u0ccd\u0ca4\u0cc1' \u0c8e\u0c82\u0ca6\u0cc1 \u0c85\u0caf\u0ccd\u0caf\u0cb0\u0ccd\u200c \u0cb9\u0cc7\u0cb3\u0cbf\u0ca6\u0cb0\u0cc1.\u00a0", "\u0cb8\u0ccb\u0cb2\u0cbf\u0ca8\u0cbf\u0c82\u0ca6 \u0ca8\u0cbf\u0cb0\u0cbe\u0cb8\u0cc6: \u0cb0\u0cb9\u0cbe\u0ca8\u0cc6\"\u0cb8\u0ccb\u0cb2\u0cbf\u0ca8\u0cbf\u0c82\u0ca6 \u0cac\u0cb9\u0cb3 \u0ca8\u0cbf\u0cb0\u0cbe\u0cb8\u0cc6\u0caf\u0cbe\u0c97\u0cbf\u0ca6\u0cc6. 12 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 151 \u0cb0\u0ca8\u0ccd\u200c \u0ca4\u0cc6\u0c97\u0cc6\u0caf\u0cc1\u0cb5\u0cc1\u0ca6\u0cc1 \u0cac\u0cb9\u0cb3 \u0c95\u0cb7\u0ccd\u0c9f. \u0c86\u0ca6\u0cb0\u0cc6 \u0ca8\u0cae\u0ccd\u0cae \u0caa\u0ccd\u0cb0\u0caf\u0ca4\u0ccd\u0ca8\u0cb5\u0c82\u0ca4\u0cc2 \u0c85\u0cae\u0ccb\u0c98. \u0cac\u0c9f\u0ccd\u0cb2\u0cb0\u0ccd\u200c \u0c8e\u0cb7\u0ccd\u0c9f\u0cc1 \u0c85\u0caa\u0cbe\u0caf\u0c95\u0cbe\u0cb0\u0cbf \u0c8e\u0c82\u0cac\u0cc1\u0ca6\u0cc1 \u0cb8\u0ccd\u0caa\u0cb7\u0ccd\u0c9f\u0cb5\u0cbe\u0c97\u0cbf\u0ca6\u0cc6. \u0c85\u0cb5\u0cb0 \u0cab\u0cbe\u0cb0\u0ccd\u0cae\u0ccd \u0ca8\u0cae\u0c97\u0cc6 \u0cac\u0cb9\u0cb3 \u0cae\u0cc1\u0c96\u0ccd\u0caf. \u0ca8\u0cbe\u0cb5\u0cbf\u0ca8\u0ccd\u0ca8\u0cc2 \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0caf\u0cb2\u0ccd\u0cb2\u0cbf \u0c89\u0cb3\u0cbf\u0ca6\u0cc1\u0c95\u0cc6\u0cc2\u0c82\u0ca1\u0cbf\u0ca6\u0ccd\u0ca6\u0cc7\u0cb5\u0cc6. \u0cae\u0cc1\u0c82\u0ca6\u0cc1\u0cb5\u0cb0\u0cbf\u0caf\u0cc1\u0cb5 \u0cb5\u0cbf\u0cb6\u0ccd\u0cb5\u0cbe\u0cb8\u0cb5\u0cbf\u0ca6\u0cc6. \u0cae\u0cc1\u0c82\u0ca6\u0cbf\u0ca8\u0cc6\u0cb2\u0ccd\u0cb2 \u0caa\u0c82\u0ca6\u0ccd\u0caf\u0c97\u0cb3\u0cc2 \u0ca8\u0cae\u0ccd\u0cae \u0caa\u0cbe\u0cb2\u0cbf\u0c97\u0cc6 \u0ca8\u0cbe\u0c95\u0ccc\u0c9f\u0ccd\u200c \u0caa\u0c82\u0ca6\u0ccd\u0caf\u0c97\u0cb3\u0cbe\u0c97\u0cbf\u0cb5\u0cc6' \u0c8e\u0c82\u0cac\u0cc1\u0ca6\u0cc1 \u0caa\u0cb0\u0cbe\u0c9c\u0cbf\u0ca4 \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0ca4\u0c82\u0ca1\u0ca6 \u0ca8\u0cbe\u0caf\u0c95 \u0c85\u0c9c\u0cbf\u0c82\u0c95\u0ccd\u0caf \u0cb0\u0cb9\u0cbe\u0ca8\u0cc6 \u0caa\u0ccd\u0cb0\u0ca4\u0cbf\u0c95\u0ccd\u0cb0\u0cbf\u0caf\u0cc6. \u0ca4\u0c82\u0ca1 5 \u0cb5\u0cbf\u0c95\u0cc6\u0c9f\u0ccd\u200c \u0c95\u0cb3\u0cc6\u0ca6\u0cc1\u0c95\u0cc6\u0cc2\u0c82\u0ca1\u0cb0\u0cc2 \u0cb0\u0cb9\u0cbe\u0ca8\u0cc6 \u0cac\u0ccd\u0caf\u0cbe\u0c9f\u0cbf\u0c82\u0c97\u0cbf\u0c97\u0cc6 \u0cac\u0cb0\u0cb2\u0cbf\u0cb2\u0ccd\u0cb2 \u0c8e\u0c82\u0cac\u0cc1\u0ca6\u0cc1 \u0c88 \u0caa\u0c82\u0ca6\u0ccd\u0caf\u0ca6 \u0cb5\u0cbf\u0cb6\u0cc7\u0cb7!", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf\u0ca1\u0cc6\u0cb2\u0ccd\u0cb2\u0cbf \u0ca1\u0cc7\u0cb0\u0ccd\u200c\u0ca1\u0cc6\u0cb5\u0cbf\u0cb2\u0ccd\u0cb8\u0ccd\u200c\u0caa\u0cc3\u0ca5\u0ccd\u0cb5\u0cbf \u0cb6\u0cbe\u00a0\u00a0 \u00a0\u0cb8\u0cbf \u0cae\u0ca4\u0ccd\u0ca4\u0cc1 \u0cac\u0cbf \u0c97\u0ccb\u0caa\u0cbe\u0cb2\u0ccd\u200c\u00a0\u00a0 \u00a047\u0c95\u0cbe\u0cb2\u0cbf\u0ca8\u0ccd\u200c \u0cae\u0cc1\u0ca8\u0ccd\u0cb0\u0cca\u00a0\u00a0 \u00a0\u0cb8\u0cbf \u0cac\u0c9f\u0ccd\u0cb2\u0cb0\u0ccd\u200c \u0cac\u0cbf \u0c95\u0cc1\u0cb2\u0c95\u0cb0\u0ccd\u0ca3\u0cbf\u00a0\u00a0 \u00a00\u0cb6\u0ccd\u0cb0\u0cc7\u0caf\u0cb8\u0ccd\u200c \u0c85\u0caf\u0ccd\u0caf\u0cb0\u0ccd\u200c\u00a0\u00a0 \u00a0\u0cb8\u0cbf \u0ca4\u0ccd\u0cb0\u0cbf\u0caa\u0cbe\u0ca0\u0cbf \u0cac\u0cbf \u0c89\u0ca8\u0cbe\u0ca6\u0ccd\u0c95\u0ca4\u0ccd\u200c\u00a0\u00a0 \u00a050\u0cb0\u0cbf\u0cb7\u0cac\u0ccd\u200c \u0caa\u0c82\u0ca4\u0ccd\u200c\u00a0\u00a0 \u00a0\u0cb8\u0cbf \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c \u0cac\u0cbf \u0c89\u0ca8\u0cbe\u0ca6\u0ccd\u0c95\u0ca4\u0ccd\u200c\u00a0\u00a0 \u00a069\u0c97\u0ccd\u0cb2\u0cc6\u0ca8\u0ccd\u200c \u0cae\u0ccd\u0caf\u0cbe\u0c95\u0ccd\u0cb8\u0ccd\u200c\u0cb5\u0cc6\u0cb2\u0ccd\u200c\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0c86\u0cb0\u0ccd\u0c9a\u0cb0\u0ccd\u200c\u00a0\u00a0 \u00a05\u0cb5\u0cbf\u0c9c\u0caf\u0ccd\u200c \u0cb6\u0c82\u0c95\u0cb0\u0ccd\u200c\u00a0\u00a0 \u00a0\u0cb8\u0cbf \u0ca4\u0ccd\u0cb0\u0cbf\u0caa\u0cbe\u0ca0\u0cbf \u0cac\u0cbf \u0c89\u0ca8\u0cbe\u0ca6\u0ccd\u0c95\u0ca4\u0ccd\u200c\u00a0\u00a0 \u00a017\u0cb2\u0cbf\u0caf\u0cae\u0ccd\u200c \u0caa\u0ccd\u0cb2\u0c82\u0c95\u0cc6\u0c9f\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a01", "\u0c87\u0ca4\u0cb0\u00a0\u00a0 \u00a0\u00a0\u00a0 \u00a07\u0c92\u0c9f\u0ccd\u0c9f\u0cc1 \u00a0(17.1 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 6 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0196\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-1, 2-74, 3-166, 4-172, 5-191.", "\u0cac\u0ccc\u0cb2\u0cbf\u0c82\u0c97\u0ccd\u200c: \u0ca7\u0cb5\u0cb3\u0ccd\u200c \u0c95\u0cc1\u0cb2\u0c95\u0cb0\u0ccd\u0ca3\u0cbf\u00a0\u00a0 \u00a03-0-37-1\u0c9c\u0ccb\u0cab\u200c \u0c86\u0cb0\u0ccd\u0c9a\u0cb0\u0ccd\u200c\u00a0\u00a0 \u00a0\u00a0\u00a0 \u00a03.1-0-31-1\u0c95\u0cc3\u0cb7\u0ccd\u0ca3\u0caa\u0ccd\u0caa \u0c97\u0ccc\u0ca4\u0cae\u0ccd\u200c\u00a0\u00a0 \u00a0\u00a0\u00a0 \u00a02-0-27-0\u0c9c\u0cc8\u0ca6\u0cc7\u0cb5\u0ccd\u200c \u0c89\u0ca8\u0cbe\u0ca6\u0ccd\u0c95\u0ca4\u0ccd\u200c\u00a0\u00a0 \u00a0\u00a0\u00a0 \u00a04-0-46-3\u0cb6\u0ccd\u0cb0\u0cc7\u0caf\u0cb8\u0ccd\u200c \u0c97\u0ccb\u0caa\u0cbe\u0cb2\u0ccd\u200c\u00a0\u00a0 \u00a0\u00a0\u00a0 \u00a02-0-26-1\u0cac\u0cc6\u0ca8\u0ccd\u200c \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a0\u00a0\u00a0 \u00a03-0-28-0", "\u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb0\u0cbe\u0caf\u0cb2\u0ccd\u0cb8\u0ccd\u200c(\u0c97\u0cc1\u0cb0\u0cbf: 12 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 151 \u0cb0\u0ca8\u0ccd\u200c)\u0ca1\u0cbf'\u0c86\u0cb0\u0ccd\u0cb8\u0cbf \u0cb6\u0cbe\u0cb0\u0ccd\u0c9f\u0ccd\u200c\u00a0\u00a0 \u00a0\u0cb8\u0cbf \u0c86\u0cb5\u0cc7\u0cb6\u0ccd\u200c \u0cac\u0cbf \u0cae\u0ccd\u0caf\u0cbe\u0c95\u0ccd\u0cb8\u0ccd\u200c\u0cb5\u0cc6\u0cb2\u0ccd\u200c\u00a0\u00a0 \u00a044\u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c\u00a0\u00a0 \u00a0\u0cb8\u0ccd\u0c9f\u0c82\u0caa\u0ccd\u0ca1\u0ccd \u0caa\u0c82\u0ca4\u0ccd\u200c \u0cac\u0cbf \u0cae\u0cbf\u0cb6\u0ccd\u0cb0\u0cbe\u00a0\u00a0 \u00a067\u0cb8\u0c82\u0c9c\u0cc1 \u0cb8\u0ccd\u0caf\u0cbe\u0cae\u0ccd\u0cb8\u0ca8\u0ccd\u200c\u00a0\u00a0 \u00a0\u0cb8\u0cbf \u0cae\u0cc1\u0ca8\u0ccd\u0cb0\u0cca \u0cac\u0cbf \u0cac\u0ccc\u0cb2\u0ccd\u0c9f\u0ccd\u00a0\u00a0 \u00a03\u0cac\u0cc6\u0ca8\u0ccd\u200c \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a0\u0cb8\u0cbf \u0cb6\u0c82\u0c95\u0cb0\u0ccd\u200c \u0cac\u0cbf \u0cac\u0ccc\u0cb2\u0ccd\u0c9f\u0ccd\u00a0\u00a0 \u00a01\u0cb0\u0cbe\u0cb9\u0cc1\u0cb2\u0ccd\u200c \u0ca4\u0ccd\u0cb0\u0cbf\u0caa\u0cbe\u0ca0\u0cbf\u00a0\u00a0 \u00a0\u0cb0\u0ca8\u0ccc\u0c9f\u0ccd\u200c\u00a0\u00a0 \u00a09\u0c95\u0cc3\u0cb7\u0ccd\u0ca3\u0caa\u0ccd\u0caa \u0c97\u0ccc\u0ca4\u0cae\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a018\u0c9c\u0ccb\u0cab\u200c \u0c86\u0cb0\u0ccd\u0c9a\u0cb0\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a00", "\u0c87\u0ca4\u0cb0\u00a0\u00a0 \u00a0\u00a0\u00a0 \u00a04\u0c92\u0c9f\u0ccd\u0c9f\u0cc1 \u00a0(12 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 5 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0146\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-82, 2-92, 3-100, 4-118, 5-141.", "\u0cac\u0ccc\u0cb2\u0cbf\u0c82\u0c97\u0ccd\u200c: \u0cb6\u0cbe\u0cac\u0cbe\u0c9c\u0ccd\u200c \u0ca8\u0ca6\u0cc0\u0c82\u00a0\u00a0 \u00a0\u00a0\u00a0 \u00a01-0-13-0\u0c9f\u0ccd\u0cb0\u0cc6\u0c82\u0c9f\u0ccd\u200c \u0cac\u0ccc\u0cb2\u0ccd\u0c9f\u0ccd\u00a0\u00a0 \u00a0\u00a0\u00a0 \u00a03-0-26-2\u0c86\u0cb5\u0cc7\u0cb6\u0ccd\u200c \u0c96\u0cbe\u0ca8\u0ccd\u200c\u00a0\u00a0 \u00a0\u00a0\u00a0 \u00a02-0-36-0\u0cb2\u0cbf\u0caf\u0cae\u0ccd\u200c \u0caa\u0ccd\u0cb2\u0c82\u0c95\u0cc6\u0c9f\u0ccd\u200c\u00a0\u00a0 \u00a0\u00a0\u00a0 \u00a03-0-37-0\u0c85\u0cae\u0cbf\u0ca4\u0ccd\u200c \u0cae\u0cbf\u0cb6\u0ccd\u0cb0\u0cbe\u00a0\u00a0 \u00a0\u00a0\u00a0 \u00a02-0-12-1\u0c97\u0ccd\u0cb2\u0cc6\u0ca8\u0ccd\u200c \u0cae\u0ccd\u0caf\u0cbe\u0c95\u0ccd\u0cb8\u0ccd\u200c\u0cb5\u0cc6\u0cb2\u0ccd\u200c\u00a0\u00a0 \u00a0\u00a0\u00a0 \u00a01-0-21-1", "\u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0: \u0cb0\u0cbf\u0cb7\u0cac\u0ccd\u200c \u0caa\u0c82\u0ca4\u0ccd\u200c", "\u0c8e\u0c95\u0ccd\u0cb8\u0ccd\u200c\u0c9f\u0ccd\u0cb0\u0cbe \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c : \u00a0\u0ca1\u0cc6\u0cb2\u0ccd\u0cb2\u0cbf-\u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c\u0ca4\u0c82\u0ca1\u0ca6 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c 4.1 \u0c93\u0cb5\u0cb0\u0ccd\u200c \u0c86\u0c97\u0cc1\u0cb5\u0cb7\u0ccd\u0c9f\u0cb0\u0cb2\u0ccd\u0cb2\u0cbf \u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c \u0c85\u0cb0\u0ccd\u0ca7 \u0cb6\u0ca4\u0c95 \u0caa\u0cc2\u0cb0\u0ccd\u0ca4\u0cbf\u0c97\u0cc6\u0cc2\u0cb3\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0cc1 \u0c95\u0ca1\u0cbf\u0cae\u0cc6 \u0c93\u0cb5\u0cb0\u0ccd\u200c \u0cb2\u0cc6\u0c95\u0ccd\u0c95\u0cbe\u0c9a\u0cbe\u0cb0\u0ca6\u0cb2\u0ccd\u0cb2\u0cbf \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0ca6\u0cbe\u0c96\u0cb2\u0cbe\u0ca6 \u0c9c\u0c82\u0c9f\u0cbf 2\u0ca8\u0cc7 \u0c85\u0ca4\u0cc0 \u0cb5\u0cc7\u0c97\u0ca6 \u0c85\u0cb0\u0ccd\u0ca7 \u0cb6\u0ca4\u0c95. \u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c \u0c87\u0ca6\u0cc7 \u0c8b\u0ca4\u0cc1\u0cb5\u0cbf\u0ca8\u0cb2\u0ccd\u0cb2\u0cbf 14 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0c85\u0cb0\u0ccd\u0ca7 \u0cb6\u0ca4\u0c95 \u0caa\u0cc2\u0cb0\u0ccd\u0ca4\u0cbf\u0c97\u0cc6\u0cc2\u0cb3\u0cbf\u0cb8\u0cc1\u0cb5\u0cbe\u0c97 \u0caa\u0c82\u0c9c\u0cbe\u0cac\u0ccd\u200c \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0c95\u0cc7\u0cb5\u0cb2 3.5 \u0c93\u0cb5\u0cb0\u0ccd\u200c\u0c97\u0cb3\u0ca8\u0ccd\u0ca8\u0cb7\u0ccd\u0c9f\u0cc7 \u0c95\u0c82\u0ca1\u0cbf\u0ca4\u0ccd\u0ca4\u0cc1. \u0c95\u0cb3\u0cc6\u0ca6 \u0cb5\u0cb0\u0ccd\u0cb7 \u0c95\u0cc6\u0c95\u0cc6\u0c86\u0cb0\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0cb5\u0cbe\u0cb0\u0ccd\u0ca8\u0cb0\u0ccd\u200c \u0c85\u0cb0\u0ccd\u0ca7 \u0cb6\u0ca4\u0c95 \u0caa\u0cc2\u0cb0\u0cc8\u0cb8\u0cc1\u0cb5\u0cbe\u0c97 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0ca8\u0cb2\u0ccd\u0cb2\u0cbf \u0c95\u0cc7\u0cb5\u0cb2 4.1 \u0c93\u0cb5\u0cb0\u0ccd\u200c\u0c97\u0cb3 \u0c86\u0c9f\u0cb5\u0cbe\u0c97\u0cbf\u0ca4\u0ccd\u0ca4\u0cc1.", "\u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0cb8\u0ca4\u0ca4 7 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0cb8\u0ccb\u0ca4 \u0cac\u0cb3\u0cbf\u0c95 \u0ca1\u0cc6\u0cb2\u0ccd\u0cb2\u0cbf \u0ca1\u0cc7\u0cb0\u0ccd\u200c\u0ca1\u0cc6\u0cb5\u0cbf\u0cb2\u0ccd\u0cb8\u0ccd\u200c \u0cae\u0cca\u0ca6\u0cb2 \u0c9c\u0caf \u0cb8\u0cbe\u0ca7\u0cbf\u0cb8\u0cbf\u0ca4\u0cc1. \u0c87\u0ca6\u0cc1 2012\u0cb0 \u0cac\u0cb3\u0cbf\u0c95 \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0ca1\u0cc6\u0cb2\u0ccd\u0cb2\u0cbf \u0ca6\u0cbe\u0c96\u0cb2\u0cbf\u0cb8\u0cbf\u0ca6 \u0cae\u0cca\u0ca6\u0cb2 \u0c9c\u0caf. \u0c85\u0c82\u0ca6\u0cbf\u0ca8 \u0c9c\u0cc8\u0caa\u0cc1\u0cb0 \u0caa\u0c82\u0ca6\u0ccd\u0caf\u0cb5\u0ca8\u0ccd\u0ca8\u0cc1 \u0ca1\u0cc6\u0cb2\u0ccd\u0cb2\u0cbf 6 \u0cb5\u0cbf\u0c95\u0cc6\u0c9f\u0ccd\u200c\u0c97\u0cb3\u0cbf\u0c82\u0ca6 \u0c9c\u0caf\u0cbf\u0cb8\u0cbf\u0ca4\u0ccd\u0ca4\u0cc1.", "\u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c \u0c95\u0cc7\u0cb5\u0cb2 18 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0c85\u0cb0\u0ccd\u0ca7 \u0cb6\u0ca4\u0c95 \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0cc1 \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0c86\u0c9f\u0c97\u0cbe\u0cb0\u0ca8\u0ccb\u0cb0\u0ccd\u0cb5\u0ca8 \u0c85\u0ca4\u0cc0 \u0cb5\u0cc7\u0c97\u0ca6 \u0c85\u0cb0\u0ccd\u0ca7 \u0cb6\u0ca4\u0c95\u0cb5\u0cbe\u0c97\u0cbf\u0ca6\u0cc6. 2012\u0cb0\u0cb2\u0ccd\u0cb2\u0cbf \u0c86\u0cb0\u0ccd\u200c\u0cb8\u0cbf\u0cac\u0cbf \u0cb5\u0cbf\u0cb0\u0cc1\u0ca6\u0ccd\u0ca7 \u0c93\u0cb5\u0cc7\u0cb8\u0ccd\u200c \u0cb6\u0cbe 19 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf 50 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0ccd\u0ca6\u0cc1 \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0ca4\u0c82\u0ca1\u0ca6 \u0ca6\u0cbe\u0c96\u0cb2\u0cc6\u0caf\u0cbe\u0c97\u0cbf\u0ca4\u0ccd\u0ca4\u0cc1.", "\u0cac\u0c9f\u0ccd\u0cb2\u0cb0\u0ccd\u200c \u0caa\u0cb0\u0cbe\u0c9c\u0cbf\u0ca4 \u0ca4\u0c82\u0ca1\u0ca6 \u0caa\u0cb0 3\u0ca8\u0cc7 \u0c85\u0ca4\u0cc0 \u0cb5\u0cc7\u0c97\u0ca6 \u0c85\u0cb0\u0ccd\u0ca7 \u0cb6\u0ca4\u0c95 \u0cac\u0cbe\u0cb0\u0cbf\u0cb8\u0cbf\u0ca6 \u0ca6\u0cbe\u0c96\u0cb2\u0cc6 \u0cb8\u0ccd\u0ca5\u0cbe\u0caa\u0cbf\u0cb8\u0cbf\u0ca6\u0cb0\u0cc1 (18 \u0c8e\u0cb8\u0cc6\u0ca4). 2014\u0cb0 \u0caa\u0c82\u0c9c\u0cbe\u0cac\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7\u0ca6 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0c9a\u0cc6\u0ca8\u0ccd\u0ca8\u0cc8 \u0ca4\u0c82\u0ca1\u0ca6 \u0cb8\u0cc1\u0cb0\u0cc7\u0cb6\u0ccd\u200c \u0cb0\u0cc8\u0ca8\u0cbe 16 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf 50 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0ca6\u0ccd\u0ca6\u0cc1 \u0ca6\u0cbe\u0c96\u0cb2\u0cc6. 2016\u0cb0\u0cb2\u0ccd\u0cb2\u0cbf \u0ca1\u0cc6\u0cb2\u0ccd\u0cb2\u0cbf \u0ca4\u0c82\u0ca1\u0ca6 \u0c95\u0ccd\u0cb0\u0cbf\u0cb8\u0ccd\u200c \u0cae\u0cbe\u0cb0\u0cbf\u0cb8\u0ccd\u200c \u0c97\u0cc1\u0c9c\u0cb0\u0cbe\u0ca4\u0ccd\u200c \u0cb2\u0caf\u0ca8\u0ccd\u0cb8\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 17 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0cab\u0cbf\u0cab\u0ccd\u0c9f\u0cbf \u0cb9\u0cca\u0ca1\u0cc6\u0ca6\u0cbf\u0ca6\u0ccd\u0ca6\u0cb0\u0cc1.", "\u0c85\u0cae\u0cbf\u0ca4\u0ccd\u200c \u0cae\u0cbf\u0cb6\u0ccd\u0cb0\u0cbe \u0cb9\u0cca\u0cb8\u0ca6\u0cbf\u0cb2\u0ccd\u0cb2\u0cbf\u0caf \u0cab\u0cbf\u0cb0\u0ccb\u0c9c\u0ccd\u200c \u0cb7\u0cbe \u0c95\u0ccb\u0c9f\u0ccd\u0cb2\u0cbe \u0c85\u0c82\u0c97\u0cb3\u0ca6\u0cb2\u0ccd\u0cb2\u0cbf 50 \u0c9f\u0cbf20 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cbe\u0ca1\u0cbf\u0ca6 \u0cae\u0cca\u0ca6\u0cb2 \u0c86\u0c9f\u0c97\u0cbe\u0cb0\u0ca8\u0cc6\u0ca8\u0cbf\u0cb8\u0cbf\u0ca6\u0cb0\u0cc1.", "\u0cac\u0cc6\u0ca8\u0ccd\u200c \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c 100 \u0c9f\u0cbf20 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0caa\u0cc2\u0cb0\u0ccd\u0ca4\u0cbf\u0c97\u0cc6\u0cc2\u0cb3\u0cbf\u0cb8\u0cbf\u0ca6\u0cb0\u0cc1.", "\u0cb6\u0ccd\u0cb0\u0cc7\u0caf\u0cb8\u0ccd\u200c \u0c85\u0caf\u0ccd\u0caf\u0cb0\u0ccd\u200c (51) \u0cae\u0ca4\u0ccd\u0ca4\u0cc1 \u0cb0\u0cbf\u0cb7\u0cac\u0ccd\u200c \u0caa\u0c82\u0ca4\u0ccd\u200c (50) \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf 50 \u0cb8\u0cbf\u0c95\u0ccd\u0cb8\u0cb0\u0ccd\u200c \u0caa\u0cc2\u0cb0\u0ccd\u0ca4\u0cbf\u0c97\u0cc6\u0cc2\u0cb3\u0cbf\u0cb8\u0cbf\u0ca6\u0cb0\u0cc1. \u0c87\u0cb5\u0cb0\u0cbf\u0cac\u0ccd\u0cac\u0cb0\u0cc1 \u0c95\u0cc7\u0cb5\u0cb2 \u0ca1\u0cc6\u0cb2\u0ccd\u0cb2\u0cbf \u0ca4\u0c82\u0ca1\u0ca6 \u0caa\u0cb0\u0cb5\u0cbe\u0c97\u0cbf \u0c86\u0ca1\u0cbf \u0c88 \u0cb8\u0cbe\u0ca7\u0ca8\u0cc6\u0c97\u0cc8\u0ca6\u0ca6\u0ccd\u0ca6\u0cc1 \u0cb5\u0cbf\u0cb6\u0cc7\u0cb7. \u0ca1\u0cc6\u0cb2\u0ccd\u0cb2\u0cbf \u0caa\u0cb0 50 \u0caa\u0ccd\u0cb2\u0cb8\u0ccd\u200c \u0cb8\u0cbf\u0c95\u0ccd\u0cb8\u0cb0\u0ccd\u200c \u0cb8\u0cbf\u0ca1\u0cbf\u0cb8\u0cbf\u0ca6 \u0cae\u0ca4\u0ccd\u0ca4\u0cbf\u0cac\u0ccd\u0cac\u0cb0\u0cc1 \u0c86\u0c9f\u0c97\u0cbe\u0cb0\u0cb0\u0cc6\u0c82\u0ca6\u0cb0\u0cc6 \u0cb5\u0cc0\u0cb0\u0cc7\u0c82\u0ca6\u0ccd\u0cb0 \u0cb8\u0cc6\u0cb9\u0cb5\u0cbe\u0c97\u0ccd\u200c (85) \u0cae\u0ca4\u0ccd\u0ca4\u0cc1 \u0ca1\u0cc7\u0cb5\u0cbf\u0ca1\u0ccd\u200c \u0cb5\u0cbe\u0cb0\u0ccd\u0ca8\u0cb0\u0ccd\u200c (58).", "\u0c85\u0c9c\u0cbf\u0c82\u0c95\u0ccd\u0caf \u0cb0\u0cb9\u0cbe\u0ca8\u0cc6 \u0ca4\u0c82\u0ca1\u0ca6\u0cb2\u0ccd\u0cb2\u0cbf\u0ca6\u0ccd\u0ca6\u0cc2 6\u0ca8\u0cc7 \u0cb8\u0cb2 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cae\u0cbe\u0ca1\u0cb2\u0cc1 \u0c87\u0cb3\u0cbf\u0caf\u0cb2\u0cbf\u0cb2\u0ccd\u0cb2. 2014\u0cb0\u0cb2\u0ccd\u0cb2\u0cbf \u0cae\u0cc1\u0c82\u0cac\u0cc8 \u0cb5\u0cbf\u0cb0\u0cc1\u0ca6\u0ccd\u0ca7 \u0c95\u0cc6\u0cc2\u0ca8\u0cc6\u0caf \u0cb8\u0cb2 \u0cb0\u0cb9\u0cbe\u0ca8\u0cc6 \u0c86\u0ca1\u0ca6\u0cc7 \u0c89\u0cb3\u0cbf\u0ca6\u0cbf\u0ca6\u0ccd\u0ca6\u0cb0\u0cc1.\u00a0"], "title": "\u0c95\u0ccb\u0c9f\u0ccd\u0cb2\u0cbe \u0c95\u0ccb\u0c9f\u0cc6 \u0c8f\u0cb0\u0cb2\u0cc1 \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb5\u0cbf\u0cab\u200c\u0cb2"},
{"url": "https://www.udayavani.com/kannada/news/sports-news/294109/ipl-2018-ajinkya-rahane-blames-batting-for-defeat-against-kolkata-knight-riders", "content": ["\u0c95\u0ccb\u0cb2\u0ccd\u0c95\u0ca4\u0cbe: \u0c92\u0c82\u0ca6\u0cc1 \u0cb9\u0c82\u0ca4\u0ca6\u0cb2\u0ccd\u0cb2\u0cbf \u0ca8\u0ccb\u0cb2\u0cbe\u0cb8\u0ccd\u200c 63 \u0cb0\u0ca8\u0ccd\u200c, \u0cb8\u0ca4\u0ca4\u00a010 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0c86\u0cb0\u0c82\u0cad\u0cbf\u0c95\u0cb0\u0cbe\u0ca6 \u0cac\u0c9f\u0ccd\u0cb2\u0cb0\u0ccd\u200c-\u0ca4\u0ccd\u0cb0\u0cbf\u0caa\u0cbe\u0ca0\u0cbf \u0c9c\u0ccb\u0ca1\u0cbf\u0caf\u0cbf\u0c82\u0ca6 \u0cac\u0ccc\u0c82\u0ca1\u0cb0\u0cbf, \u0cb8\u0cbf\u0c95\u0ccd\u0cb8\u0cb0\u0ccd\u200c\u0c97\u0cb3 \u0cb8\u0cc1\u0cb0\u0cbf\u0cae\u0cb3\u0cc6... \u0cb8\u0ccd\u0c95\u0ccb\u0cb0\u0ccd\u200c\u0cac\u0ccb\u0cb0\u0ccd\u0ca1\u0ccd\u200c \u0ca8\u0cb2\u0ccd\u0cb2\u0cbf 180-200 \u0cb0\u0ca8\u0ccd\u0ca8\u0cbf\u0c97\u0cc7\u0ca8\u0cc2 \u0c95\u0cc6\u0cc2\u0cb0\u0ca4\u0cc6 \u0c87\u0cb2\u0ccd\u0cb2 \u0c8e\u0c82\u0cac\u0c82\u0ca5 \u0cb8\u0ca8\u0ccd\u0ca8\u0cbf\u0cb5\u0cc7\u0cb6. \u0c86\u0ca6\u0cb0\u0cc6 \u0c95\u0cc6\u0cc2\u0ca8\u0cc6\u0caf\u0cb2\u0ccd\u0cb2\u0cbf 19 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 142\u0c95\u0ccd\u0c95\u0cc6 \u0c86\u0cb2\u0ccc\u0c9f\u0ccd\u200c!", "\u0c87\u0c82\u0ca5\u0ca6\u0cc6\u0cc2\u0c82\u0ca6\u0cc1 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb5\u0cc8\u0cab\u200c\u0cb2\u0ccd\u0caf \u0cb9\u0cbe\u0c97\u0cc2 \u0ca8\u0cbe\u0c9f\u0c95\u0cc0\u0caf \u0c95\u0cc1\u0cb8\u0cbf\u0ca4\u0cb5\u0cc7 \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb0\u0cbe\u0caf\u0cb2\u0ccd\u0cb8\u0ccd\u200c \u0ca4\u0c82\u0ca1\u0ca6 \u0cb8\u0ccb\u0cb2\u0cbf\u0c97\u0cc6 \u0c95\u0cbe\u0cb0\u0ca3 \u0c8e\u0c82\u0ca6\u0cbf\u0ca6\u0ccd\u0ca6\u0cbe\u0cb0\u0cc6 \u0ca8\u0cbe\u0caf\u0c95 \u0c85\u0c9c\u0cbf\u0c82\u0c95\u0ccd\u0caf \u0cb0\u0cb9\u0cbe\u0ca8\u0cc6. \u0c95\u0ccb\u0cb2\u0ccd\u0c95\u0ca4\u0cbe \"\u0c88\u0ca1\u0ca8\u0ccd\u200c \u0c97\u0cbe\u0cb0\u0ccd\u0ca1\u0ca8\u0ccd\u0cb8\u0ccd\u200c'\u0ca8\u0cb2\u0ccd\u0cb2\u0cbf \u0cae\u0c82\u0c97\u0cb3\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \u0ca8\u0ca1\u0cc6\u0ca6 \u0c88 \u0caa\u0c82\u0ca6\u0ccd\u0caf\u0cb5\u0ca8\u0ccd\u0ca8\u0cc1 \u0c86\u0ca4\u0cbf\u0ca5\u0cc7\u0caf \u0c95\u0cc6\u0c95\u0cc6\u0c86\u0cb0\u0ccd\u200c 6 \u0cb5\u0cbf\u0c95\u0cc6\u0c9f\u0ccd\u200c\u0c97\u0cb3\u0cbf\u0c82\u0ca6 \u0c97\u0cc6\u0ca6\u0ccd\u0ca6\u0cc1 \u0caa\u0ccd\u0cb2\u0cc7-\u0c86\u0cab\u0ccd\u0c97\u0cc6 \u0cb9\u0ca4\u0ccd\u0ca4\u0cbf\u0cb0\u0cb5\u0cbe\u0caf\u0cbf\u0ca4\u0cc1.", "4 \u0ca4\u0c82\u0ca1\u0c97\u0cb3\u0cbf\u0c97\u0cbf\u0cb5\u0cc6 \u0c85\u0cb5\u0c95\u0cbe\u0cb6\u0c95\u0cc6\u0c95\u0cc6\u0c86\u0cb0\u0ccd\u200c \u0c88\u0c97 13 \u0caa\u0c82\u0ca6\u0ccd\u0caf\u0c97\u0cb3\u0cbf\u0c82\u0ca6 14 \u0c85\u0c82\u0c95 \u0cb8\u0c82\u0caa\u0cbe\u0ca6\u0cbf\u0cb8\u0cbf 3\u0ca8\u0cc7 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0ca6\u0cc6. \u0caa\u0ccd\u0cb2\u0cc7-\u0c86\u0cab\u0ccd \u0c85\u0ca7\u0cbf\u0c95\u0cc3\u0ca4 \u0c97\u0cc6\u0cc2\u0cb3\u0ccd\u0cb3\u0cac\u0cc7\u0c95\u0cbe\u0ca6\u0cb0\u0cc6 \u0c85\u0c82\u0ca4\u0cbf\u0cae \u0cb2\u0cc0\u0c97\u0ccd\u200c \u0caa\u0c82\u0ca6\u0ccd\u0caf\u0cb5\u0ca8\u0ccd\u0ca8\u0cc1 \u0c97\u0cc6\u0cb2\u0ccd\u0cb2\u0cc1\u0cb5\u0cc1\u0ca6\u0cc1 \u0cae\u0cc1\u0c96\u0ccd\u0caf. \u0c8f\u0c95\u0cc6\u0c82\u0ca6\u0cb0\u0cc6 14 \u0c85\u0c82\u0c95 \u0cb8\u0c82\u0caa\u0cbe\u0ca6\u0cbf\u0cb8\u0cc1\u0cb5 \u0c85\u0cb5\u0c95\u0cbe\u0cb6 \u0c87\u0ca8\u0ccd\u0ca8\u0cc2 4 \u0ca4\u0c82\u0ca1\u0c97\u0cb3 \u0cae\u0cc1\u0c82\u0ca6\u0cbf\u0ca6\u0cc6. \u0c86\u0c97 \u0c8f\u0ca8\u0cc1 \u0cac\u0cc7\u0c95\u0cbe\u0ca6\u0cb0\u0cc2 \u0c86\u0c97\u0cac\u0cb9\u0cc1\u0ca6\u0cc1, \u0caf\u0cbe\u0cb5\u0cc1\u0ca6\u0cc7 2 \u0ca4\u0c82\u0ca1\u0c97\u0cb3\u0cc1 \u0cae\u0cc1\u0c82\u0ca6\u0cbf\u0ca8 \u0cb8\u0cc1\u0ca4\u0ccd\u0ca4\u0cc1 \u0cae\u0cc1\u0c9f\u0ccd\u0c9f\u0cac\u0cb9\u0cc1\u0ca6\u0cc1!", "\u0cb0\u0ca8\u0ccd\u200c \u0c95\u0ca1\u0cbf\u0cae\u0cc6 \u0c86\u0caf\u0ccd\u0ca4\u0cc1\"\u0c92\u0cae\u0ccd\u0cae\u0cc6 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cae\u0cc1\u0c97\u0cbf\u0ca6 \u0cac\u0cb3\u0cbf\u0c95 \u0ca8\u0cae\u0ccd\u0cae \u0c97\u0cc1\u0cb0\u0cbf \u0cb5\u0cbf\u0c95\u0cc6\u0c9f\u0ccd\u200c \u0c95\u0cc0\u0cb3\u0cc1\u0cb5\u0cc1\u0ca6\u0cc1. \u0cac\u0ccc\u0cb2\u0cbf\u0c82\u0c97\u0ccd\u200c \u0c8f\u0ca8\u0ccb \u0c89\u0ca4\u0ccd\u0ca4\u0cae\u0cb5\u0cbe\u0c97\u0cbf\u0caf\u0cc7 \u0c87\u0ca4\u0ccd\u0ca4\u0cc1. \u0c86\u0ca6\u0cb0\u0cc6 \u0c95\u0cc7\u0cb5\u0cb2 142 \u0c95\u0c9f\u0ccd\u0c9f\u0cbf\u0c95\u0cc6\u0cc2\u0c82\u0ca1\u0cc1 \u0cae\u0cbe\u0ca1\u0cc1\u0cb5\u0cc1\u0ca6\u0cbe\u0ca6\u0cb0\u0cc2 \u0c8f\u0ca8\u0cc1? \u0ca8\u0cae\u0c97\u0cc6 170-180\u0cb0\u0cb7\u0ccd\u0c9f\u0cc1 \u0cb0\u0ca8\u0ccd\u0ca8\u0cbf\u0ca8 \u0c85\u0c97\u0ca4\u0ccd\u0caf\u0cb5\u0cbf\u0ca4\u0ccd\u0ca4\u0cc1. \u0c86\u0ca6\u0cb0\u0cc6 \u0caa\u0ccd\u0cb2\u0cc7-\u0c86\u0cab\u0ccd \u0ca4\u0cb2\u0cc1\u0caa\u0cb2\u0cc1 \u0ca8\u0cae\u0c97\u0cbf\u0ca8\u0ccd\u0ca8\u0cc2 \u0c85\u0cb5\u0c95\u0cbe\u0cb6\u0cb5\u0cbf\u0ca6\u0cc6. \u0c86\u0ca6\u0cb0\u0cc6 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0ca4\u0c82\u0ca1\u0c95\u0ccd\u0c95\u0cc6 \u0c86\u0caf\u0ccd\u0c95\u0cc6\u0caf\u0cbe\u0ca6 \u0c95\u0cbe\u0cb0\u0ca3 \u0cac\u0c9f\u0ccd\u0cb2\u0cb0\u0ccd\u200c \u0cae\u0ca4\u0ccd\u0ca4\u0cc1 \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c \u0ca8\u0cae\u0c97\u0cbf\u0ca8\u0ccd\u0ca8\u0cc1 \u0cb8\u0cbf\u0c97\u0cc1\u0cb5\u0cc1\u0ca6\u0cbf\u0cb2\u0ccd\u0cb2. \u0c87\u0cb5\u0cb0\u0cc6\u0cb7\u0ccd\u0c9f\u0cc1 \u0c85\u0caa\u0cbe\u0caf\u0c95\u0cbe\u0cb0\u0cbf\u0c97\u0cb3\u0cc1 \u0c8e\u0c82\u0cac\u0cc1\u0ca6\u0ca8\u0ccd\u0ca8\u0cc1 \u0c8e\u0cb2\u0ccd\u0cb2\u0cb0\u0cc2 \u0cac\u0cb2\u0ccd\u0cb2\u0cb0\u0cc1...' \u0c8e\u0c82\u0cac\u0cc1\u0ca6\u0cbe\u0c97\u0cbf \u0c85\u0c9c\u0cbf\u0c82\u0c95\u0ccd\u0caf \u0cb0\u0cb9\u0cbe\u0ca8\u0cc6 \u0cb9\u0cc7\u0cb3\u0cbf\u0ca6\u0cb0\u0cc1.", "\u0cb8\u0cc2\u0c95\u0ccd\u0ca4 \u0caa\u0ccd\u0cb2\u0ccd\u0cb0\u0cbe\u0ca8\u0ccd\u200c \u0c85\u0c97\u0ca4\u0ccd\u0caf: \u0c95\u0cc1\u0cb2\u0ca6\u0cc0\u0caa\u0ccd\u200c\u0caa\u0ccd\u0cb0\u0ca4\u0cbf\u0caf\u0cca\u0cac\u0ccd\u0cac \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c\u0c97\u0cc2 \u0cb8\u0cc2\u0c95\u0ccd\u0ca4 \u0cac\u0ccc\u0cb2\u0cbf\u0c82\u0c97\u0ccd\u200c \u0caf\u0ccb\u0c9c\u0ca8\u0cc6 \u0cb0\u0cc2\u0caa\u0cbf\u0cb8\u0cac\u0cc7\u0c95\u0cbe\u0c97\u0cc1\u0ca4\u0ccd\u0ca4\u0ca6\u0cc6 \u0c8e\u0c82\u0cac\u0cc1\u0ca6\u0cc1 20\u0c95\u0ccd\u0c95\u0cc6 4 \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4\u0cc1 \u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0\u0cb0\u0cbe\u0ca6 \u0c95\u0cc1\u0cb2\u0ca6\u0cc0\u0caa\u0ccd\u200c \u0caf\u0cbe\u0ca6\u0cb5\u0ccd\u200c \u0c85\u0cad\u0cbf\u0caa\u0ccd\u0cb0\u0cbe\u0caf\u0cb5\u0cbe\u0c97\u0cbf\u0ca4\u0ccd\u0ca4\u0cc1.", "\u0ca6\u0cc6\u0cc2\u0ca1\u0ccd\u0ca1 \u0cae\u0cca\u0ca4\u0ccd\u0ca4\u0ca6 \u0ca8\u0cbf\u0cb0\u0cc0\u0c95\u0ccd\u0cb7\u0cc6 \u0ca0\u0cc1\u0cb8\u0ccd\u200c!\"\u0cac\u0c9f\u0ccd\u0cb2\u0cb0\u0ccd\u200c \u0cae\u0ca4\u0ccd\u0ca4\u0cc1 \u0ca4\u0ccd\u0cb0\u0cbf\u0caa\u0cbe\u0ca0\u0cbf \u0c86\u0ca1\u0cbf\u0ca6 \u0cb0\u0cc0\u0ca4\u0cbf \u0c95\u0c82\u0ca1\u0cbe\u0c97 \u0ca6\u0cc6\u0cc2\u0ca1\u0ccd\u0ca1 \u0cae\u0cca\u0ca4\u0ccd\u0ca4\u0ca6 \u0cad\u0cbe\u0cb0\u0cc0 \u0ca8\u0cbf\u0cb0\u0cc0\u0c95\u0ccd\u0cb7\u0cc6 \u0c87\u0ca4\u0ccd\u0ca4\u0cc1. \u0ca8\u0cbe\u0ca8\u0cc1 \u0c95\u0ccd\u0cb0\u0cc0\u0cb8\u0ccd\u200c \u0c87\u0cb3\u0cbf\u0ca6\u0cbe\u0c97 \u0c87\u0ca6\u0cc7 \u0cb0\u0cad\u0cb8\u0cb5\u0ca8\u0ccd\u0ca8\u0cc1 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cc1 \u0cb9\u0ccb\u0c97\u0cc1\u0cb5 \u0c85\u0cb5\u0c95\u0cbe\u0cb6\u0cb5\u0cbf\u0ca4\u0ccd\u0ca4\u0cc1. \u0c86\u0c97 \u0cac\u0c9f\u0ccd\u0cb2\u0cb0\u0ccd\u200c \u0c89\u0ca4\u0ccd\u0ca4\u0cae \u0cb2\u0caf\u0ca6\u0cb2\u0ccd\u0cb2\u0cbf\u0ca6\u0ccd\u0ca6\u0cb0\u0cc1. \u0c86\u0ca6\u0cb0\u0cc6 \u0caa\u0ccd\u0cb0\u0ca4\u0cbf \u0cb8\u0cb2\u0cb5\u0cc2 \u0cac\u0c9f\u0ccd\u0cb2\u0cb0\u0ccd\u200c \u0cae\u0cc7\u0cb2\u0cc6\u0caf\u0cc7 \u0cad\u0cbe\u0cb0 \u0cb9\u0cbe\u0c95\u0cc1\u0cb5\u0cc1\u0ca6\u0cc1 \u0cb8\u0cb0\u0cbf\u0caf\u0cb2\u0ccd\u0cb2. \u0cae\u0ca7\u0ccd\u0caf\u0cae \u0c95\u0ccd\u0cb0\u0cae\u0cbe\u0c82\u0c95 \u0c95\u0cc8\u0c95\u0cc6\u0cc2\u0c9f\u0ccd\u0c9f\u0cbf\u0ca4\u0cc1. \u0c95\u0cc6\u0cc2\u0ca8\u0cc6\u0caf\u0cb2\u0ccd\u0cb2\u0cbf \u0c89\u0ca8\u0cbe\u0ca6\u0ccd\u0c95\u0ca4\u0ccd\u200c \u0c89\u0ca4\u0ccd\u0ca4\u0cae \u0caa\u0ccd\u0cb0\u0ca6\u0cb0\u0ccd\u0cb6\u0ca8\u0cb5\u0cbf\u0ca4\u0ccd\u0ca4\u0cb0\u0cc1' \u0c8e\u0c82\u0ca6\u0cc1 \u0c85\u0c9c\u0cbf\u0c82\u0c95\u0ccd\u0caf \u0cb0\u0cb9\u0cbe\u0ca8\u0cc6 \u0cb9\u0cc7\u0cb3\u0cbf\u0ca6\u0cb0\u0cc1.", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf\u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb0\u0cbe\u0caf\u0cb2\u0ccd\u0cb8\u0ccd\u200c\u00a0\u00a0 \u00a0(19 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf) 142\u0c95\u0ccb\u0cb2\u0ccd\u0c95\u0ca4\u0cbe \u0ca8\u0cc8\u0c9f\u0ccd\u200c\u0cb0\u0cc8\u0ca1\u0cb0\u0ccd\u0cb8\u0cc1\u0ca8\u0cc0\u0cb2\u0ccd\u200c \u0ca8\u0cbe\u0cb0\u0cbe\u0caf\u0ca3\u0ccd\u200c\u00a0\u00a0 \u00a0\u0cb8\u0cbf \u0c97\u0ccc\u0ca4\u0cae\u0ccd\u200c \u0cac\u0cbf \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a021\u0c95\u0ccd\u0cb0\u0cbf\u0cb8\u0ccd\u200c \u0cb2\u0cbf\u0ca8\u0ccd\u200c\u00a0\u00a0 \u00a0\u0cb8\u0cbf \u0c85\u0ca8\u0cc1\u0cb0\u0cc0\u0ca4\u0ccd\u200c \u0cac\u0cbf \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a045\u0cb0\u0cbe\u0cac\u0cbf\u0ca8\u0ccd\u200c \u0c89\u0ca4\u0ccd\u0ca4\u0caa\u0ccd\u0caa\u00a0\u00a0 \u00a0\u0cb8\u0cbf \u0ca4\u0ccd\u0cb0\u0cbf\u0caa\u0cbe\u0ca0\u0cbf \u0cac\u0cbf \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a04\u0ca8\u0cbf\u0ca4\u0cbf\u0ca8\u0ccd\u200c \u0cb0\u0cbe\u0ca3\u00a0\u00a0 \u00a0\u0c8e\u0cb2\u0ccd\u200c\u0cac\u0cbf\u0ca1\u0cac\u0ccd\u0cb2\u0ccd\u0caf\u0cc1 \u0cb8\u0ccb\u0ca7\u0cbf\u00a0\u00a0 \u00a021\u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a041\u0c86\u0ccd\u0caf\u0c82\u0ca1\u0ccd\u0cb0\u0cc6 \u0cb0\u0cb8\u0cc6\u0cb2\u0ccd\u200c\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a011", "\u0c87\u0ca4\u0cb0\u00a0\u00a0 \u00a0\u00a0\u00a0 \u00a02\u0c92\u0c9f\u0ccd\u0c9f\u0cc1 \u00a0(18 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 4 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0145\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-21, 2-36, 3-69, 4-117.", "\u0cac\u0ccc\u0cb2\u0cbf\u0c82\u0c97\u0ccd\u200c:\u0c95\u0cc3\u0cb7\u0ccd\u0ca3\u0caa\u0ccd\u0caa \u0c97\u0ccc\u0ca4\u0cae\u0ccd\u200c\u00a0\u00a0 \u00a0\u00a0\u00a0 \u00a02-0-32-0\u0cac\u0cc6\u0ca8\u0ccd\u200c \u0cb8\u0ccd\u0c9f\u0ccb\u0c95\u0ccd\u0cb8\u0ccd\u200c\u00a0\u00a0 \u00a0\u00a0\u00a0 \u00a04-1-15-3\u0c9c\u0ccb\u0cab\u200c \u0c86\u0cb0\u0ccd\u0c9a\u0cb0\u0ccd\u200c\u00a0\u00a0 \u00a0\u00a0\u00a0 \u00a04-0-43-0\u0c90\u0cb6\u0ccd\u200c \u0cb8\u0ccb\u0ca7\u0cbf\u00a0\u00a0 \u00a0\u00a0\u00a0 \u00a04-0-21-1\u0c9c\u0cc8\u0ca6\u0cc7\u0cb5\u0ccd\u200c \u0c89\u0ca8\u0cbe\u0ca6\u0ccd\u0c95\u0ca4\u0ccd\u200c\u00a0\u00a0 \u00a0\u00a0\u00a0 \u00a03-0-23-0\u0c85\u0ca8\u0cc1\u0cb0\u0cc0\u0ca4\u0ccd\u200c \u0cb8\u0cbf\u0c82\u0c97\u0ccd\u200c\u00a0\u00a0 \u00a0\u00a0\u00a0 \u00a01-0-10-0\u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0: \u0c95\u0cc1\u0cb2\u0ca6\u0cc0\u0caa\u0ccd\u200c \u0caf\u0cbe\u0ca6\u0cb5\u0ccd\u200c", "\u0c8e\u0c95\u0ccd\u0cb8\u0ccd\u200c\u0c9f\u0ccd\u0cb0\u0cbe \u2002\u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c 4 \u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8\u0c95\u0ccd\u0c95\u0cc6 \u0c95\u0cbe\u0cb0\u0ca3\u0cb0\u0cbe\u0ca6\u0cb0\u0cc1 (3 \u0c95\u0ccd\u0caf\u0cbe\u0c9a\u0ccd\u200c, 1 \u0cb8\u0ccd\u0c9f\u0c82\u0caa\u0ccd\u200c). \u0c87\u0ca6\u0cc1 \u0c90\u0caa\u0cbf\u0c8e\u0cb2\u0ccd\u200c \u0caa\u0c82\u0ca6\u0ccd\u0caf\u0cb5\u0cc6\u0cc2\u0c82\u0ca6\u0cb0\u0cb2\u0ccd\u0cb2\u0cbf \u0cb5\u0cbf\u0c95\u0cc6\u0c9f\u0ccd\u200c \u0c95\u0cc0\u0caa\u0cb0\u0ccd\u200c \u0c93\u0cb0\u0ccd\u0cb5\u0ca8 \u0c9c\u0c82\u0c9f\u0cbf 2\u0ca8\u0cc7 \u0c85\u0ca4\u0ccd\u0caf\u0cc1\u0ca4\u0ccd\u0ca4\u0cae \u0cb8\u0cbe\u0ca7\u0ca8\u0cc6. 2011\u0cb0 \u0c86\u0cb0\u0ccd\u200c\u0cb8\u0cbf\u0cac\u0cbf \u0cb5\u0cbf\u0cb0\u0cc1\u0ca6\u0ccd\u0ca7\u0ca6 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0ca1\u0cc6\u0c95\u0ccd\u0c95\u0ca8\u0ccd\u200c \u0c9a\u0cbe\u0cb0\u0ccd\u0c9c\u0cb0\u0ccd\u0ca8 \u0c95\u0cc1\u0cae\u0cbe\u0cb0 \u0cb8\u0c82\u0c97\u0c95\u0ccd\u0c95\u0cb0 5 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cb2\u0cc1 \u0c95\u0cbe\u0cb0\u0ca3\u0cb0\u0cbe\u0ca6\u0ca6\u0ccd\u0ca6\u0cc1 \u0ca6\u0cbe\u0c96\u0cb2\u0cc6.", "\u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c 2 \u0cb8\u0cb2 \u0c90\u0caa\u0cbf\u0c8e\u0cb2\u0ccd\u200c \u0caa\u0c82\u0ca6\u0ccd\u0caf\u0cb5\u0cc6\u0cc2\u0c82\u0ca6\u0cb0\u0cb2\u0ccd\u0cb2\u0cbf 4 \u0c95\u0ccd\u0caf\u0cbe\u0c9a\u0ccd\u200c/\u0cb8\u0ccd\u0c9f\u0c82\u0caa\u0cbf\u0c82\u0c97\u0ccd\u200c \u0ca8\u0ca1\u0cc6\u0cb8\u0cbf\u0ca6 \u0c95\u0cc7\u0cb5\u0cb2 2\u0ca8\u0cc7 \u0c95\u0cc0\u0caa\u0cb0\u0ccd\u200c \u0c8e\u0ca8\u0cbf\u0cb8\u0cbf\u0ca6\u0ca6\u0cb0\u0cc1. \u0cb5\u0cc3\u0ca6\u0ccd\u0ca7\u0cbf\u0cae\u0cbe\u0ca8\u0ccd\u200c \u0cb8\u0cbe\u0cb9\u0cbe \u0cae\u0cca\u0ca6\u0cb2\u0cbf\u0c97. 2009\u0cb0 \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0c8e\u0ca6\u0cc1\u0cb0\u0cbf\u0ca8 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0ca1\u0cc6\u0cb2\u0ccd\u0cb2\u0cbf \u0ca1\u0cc7\u0cb0\u0ccd\u200c\u0ca1\u0cc6\u0cb5\u0cbf\u0cb2\u0ccd\u0cb8\u0ccd\u200c \u0caa\u0cb0\u0cb5\u0cc2 \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0c88 \u0cb8\u0cbe\u0ca7\u0ca8\u0cc6 \u0cae\u0cbe\u0ca1\u0cbf\u0ca6\u0ccd\u0ca6\u0cb0\u0cc1.", "\uf03c\u0c95\u0cc1\u0cb2\u0ca6\u0cc0\u0caa\u0ccd\u200c \u0caf\u0cbe\u0ca6\u0cb5\u0ccd\u200c \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0cae\u0cca\u0ca6\u0cb2 \u0cb8\u0cb2 4 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6\u0cb0\u0cc1. \u0c85\u0cb5\u0cb0\u0cc1 \u0c9f\u0cbf20 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf 4 \u0caa\u0ccd\u0cb2\u0cb8\u0ccd\u200c \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6\u0ccd\u0ca6\u0cc1 \u0c87\u0ca6\u0cc1 3\u0ca8\u0cc7 \u0cb8\u0cb2. \u0c87\u0ca6\u0c95\u0ccd\u0c95\u0cc2 \u0cae\u0cc1\u0ca8\u0ccd\u0ca8 \u0c89\u0ca4\u0ccd\u0ca4\u0cb0\u0caa\u0ccd\u0cb0\u0ca6\u0cc7\u0cb6 \u0caa\u0cb0 \u0cb8\u0caf\u0ccd\u0caf\u0ca6\u0ccd\u200c \u0cae\u0cc1\u0cb7\u0ccd\u0ca4\u0cbe\u0c95\u0ccd\u200c \u0c85\u0cb2\u0cbf \u0c9f\u0ccd\u0cb0\u0ccb\u0cab\u0cbf \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0caf\u0cb2\u0ccd\u0cb2\u0cbf \u0cb5\u0cbf\u0ca6\u0cb0\u0ccd\u0cad \u0cb5\u0cbf\u0cb0\u0cc1\u0ca6\u0ccd\u0ca7 17\u0c95\u0ccd\u0c95\u0cc6 5, \u0cac\u0c82\u0c97\u0cbe\u0cb2 \u0cb5\u0cbf\u0cb0\u0cc1\u0ca6\u0ccd\u0ca7 26\u0c95\u0ccd\u0c95\u0cc6 4 \u0cb5\u0cbf\u0c95\u0cc6\u0c9f\u0ccd\u200c \u0c95\u0cc6\u0ca1\u0cb5\u0cbf\u0ca6\u0ccd\u0ca6\u0cb0\u0cc1.", "\u0c95\u0cc1\u0cb2\u0ca6\u0cc0\u0caa\u0ccd\u200c \u0caf\u0cbe\u0ca6\u0cb5\u0ccd\u200c \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c85\u0ca4\u0ccd\u0caf\u0cc1\u0ca4\u0ccd\u0ca4\u0cae \u0cac\u0ccc\u0cb2\u0cbf\u0c82\u0c97\u0ccd\u200c \u0caa\u0ccd\u0cb0\u0ca6\u0cb0\u0ccd\u0cb6\u0cbf\u0cb8\u0cbf\u0ca6 \u0c9a\u0cc8\u0ca8\u0cbe\u0cae\u0ca8\u0ccd\u200c \u0cac\u0ccc\u0cb2\u0cb0\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1 (20\u0c95\u0ccd\u0c95\u0cc6 4). 2015\u0cb0\u0cb2\u0ccd\u0cb2\u0cbf \u0c9a\u0cc6\u0ca8\u0ccd\u0ca8\u0cc8 \u0cb5\u0cbf\u0cb0\u0cc1\u0ca6\u0ccd\u0ca7 \u0c95\u0cc6\u0c95\u0cc6\u0c86\u0cb0\u0ccd\u200c\u0ca8 \u0cac\u0ccd\u0cb0\u0cbe\u0ca1\u0ccd\u200c \u0cb9\u0cbe\u0c97\u0ccd\u200c 29\u0c95\u0ccd\u0c95\u0cc6 4 \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4\u0ca6\u0ccd\u0ca6\u0cc1 \u0c88\u0cb5\u0cb0\u0cc6\u0c97\u0cbf\u0ca8 \u0ca6\u0cbe\u0c96\u0cb2\u0cc6\u0caf\u0cbe\u0c97\u0cbf\u0ca4\u0ccd\u0ca4\u0cc1. \u0c90\u0caa\u0cbf\u0c8e\u0cb2\u0ccd\u200c \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf 4 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6 \u0c9a\u0cc8\u0ca8\u0cbe\u0cae\u0ca8\u0ccd\u200c \u0cac\u0ccc\u0cb2\u0cb0\u0ccd\u200c\u0c97\u0cb3\u0cc1 \u0c87\u0cb5\u0cb0\u0cbf\u0cac\u0ccd\u0cac\u0cb0\u0cc1 \u0cae\u0cbe\u0ca4\u0ccd\u0cb0.\u00a0", "\u0c95\u0cc6. \u0c97\u0ccc\u0ca4\u0cae\u0ccd\u200c \u0c85\u0cb5\u0cb0 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0cbf\u0ca8 \u0cae\u0cca\u0ca6\u0cb2 \u0c93\u0cb5\u0cb0\u0cbf\u0ca8\u0cb2\u0ccd\u0cb2\u0cc7 \u0cb8\u0cc1\u0ca8\u0cc0\u0cb2\u0ccd\u200c \u0ca8\u0cbe\u0cb0\u0cbe\u0caf\u0ca3\u0ccd\u200c 21 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0cc1 \u0c90\u0caa\u0cbf\u0c8e\u0cb2\u0ccd\u200c \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0cbf\u0ca8 \u0caa\u0ccd\u0cb0\u0ca5\u0cae \u0c93\u0cb5\u0cb0\u0cbf\u0ca8\u0cb2\u0ccd\u0cb2\u0cbf \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c \u0cae\u0ca8\u0ccd\u200c \u0c93\u0cb0\u0ccd\u0cb5\u0ca8\u0cbf\u0c82\u0ca6 \u0ca6\u0cbe\u0c96\u0cb2\u0cbe\u0ca6 \u0c85\u0ca4\u0ccd\u0caf\u0ca7\u0cbf\u0c95 \u0cb0\u0ca8\u0ccd\u0ca8\u0cbf\u0ca8 \u0c9c\u0c82\u0c9f\u0cbf \u0ca6\u0cbe\u0c96\u0cb2\u0cc6. 2009\u0cb0\u0cb2\u0ccd\u0cb2\u0cbf \u0c95\u0cc6\u0c95\u0cc6\u0c86\u0cb0\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0cac\u0ccd\u0cb0\u0cbe\u0ca1\u0ccd\u200c \u0cb9\u0cbe\u0c9c\u0ccd\u200c \u0c93\u0cb5\u0cb0\u0cbf\u0ca8\u0cb2\u0ccd\u0cb2\u0cbf \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c\u0ca8 \u0ca8\u0cae\u0ca8\u0ccd\u200c \u0c93\u0c9c\u0cbe \u0c95\u0cc2\u0ca1 21 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0cbf\u0ca6\u0ccd\u0ca6\u0cb0\u0cc1.", "\u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb0\u0cbe\u0caf\u0cb2\u0ccd\u0cb8\u0ccd\u200c \u0cae\u0cca\u0ca6\u0cb2 \u0cb5\u0cbf\u0c95\u0cc6\u0c9f\u0cbf\u0c97\u0cc6 50 \u0caa\u0ccd\u0cb2\u0cb8\u0ccd\u200c \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6 \u0cac\u0cb3\u0cbf\u0c95 2\u0ca8\u0cc7 \u0c85\u0ca4\u0cc0 \u0c95\u0ca1\u0cbf\u0cae\u0cc6 \u0cae\u0cca\u0ca4\u0ccd\u0ca4\u0c95\u0ccd\u0c95\u0cc6 \u0c86\u0cb2\u0ccc\u0c9f\u0ccd\u200c \u0c86\u0ca6 \u0ca4\u0c82\u0ca1\u0cb5\u0cc6\u0ca8\u0cbf\u0cb8\u0cbf\u0ca4\u0cc1 (142). \u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c-\u0cb0\u0cbe\u0cb9\u0cc1\u0cb2\u0ccd\u200c \u0ca4\u0ccd\u0cb0\u0cbf\u0caa\u0cbe\u0ca0\u0cbf \u0cae\u0cca\u0ca6\u0cb2 \u0cb5\u0cbf\u0c95\u0cc6\u0c9f\u0cbf\u0c97\u0cc6 63 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf\u0ca6\u0ccd\u0ca6\u0cb0\u0cc1. \u0c87\u0ca6\u0cc7 \u0c8b\u0ca4\u0cc1\u0cb5\u0cbf\u0ca8 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0c8e\u0ca6\u0cc1\u0cb0\u0cbf\u0ca8 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0caa\u0c82\u0c9c\u0cbe\u0cac\u0ccd\u200c\u0ca8 \u0cb0\u0cbe\u0cb9\u0cc1\u0cb2\u0ccd\u200c-\u0c97\u0cc7\u0cb2\u0ccd\u200c \u0cae\u0cca\u0ca6\u0cb2 \u0cb5\u0cbf\u0c95\u0cc6\u0c9f\u0cbf\u0c97\u0cc6 55 \u0cb0\u0ca8\u0ccd\u200c \u0c92\u0c9f\u0ccd\u0c9f\u0cc1\u0c97\u0cc2\u0ca1\u0cbf\u0cb8\u0cbf\u0ca6 \u0cac\u0cb3\u0cbf\u0c95 \u0ca4\u0c82\u0ca1 119\u0c95\u0ccd\u0c95\u0cc6 \u0c86\u0cb2\u0ccc\u0c9f\u0ccd\u200c \u0c86\u0c97\u0cbf\u0ca4\u0ccd\u0ca4\u0cc1.\u00a0", "\u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c \u0c88 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf 548 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf\u0ca6\u0cb0\u0cc1 (13 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c). \u0c87\u0ca6\u0cc1 \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb0\u0cbe\u0caf\u0cb2\u0ccd\u0cb8\u0ccd\u200c \u0caa\u0cb0 \u0ca6\u0cbe\u0c96\u0cb2\u0cbe\u0ca6 2\u0ca8\u0cc7 \u0cb8\u0cb0\u0ccd\u0cb5\u0cbe\u0ca7\u0cbf\u0c95 \u0cae\u0cca\u0ca4\u0ccd\u0ca4. 2012\u0cb0\u0cb2\u0ccd\u0cb2\u0cbf \u0c85\u0c9c\u0cbf\u0c82\u0c95\u0ccd\u0caf \u0cb0\u0cb9\u0cbe\u0ca8\u0cc6 16 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0c97\u0cb3\u0cbf\u0c82\u0ca6 560 \u0cb0\u0ca8\u0ccd\u200c \u0cae\u0cbe\u0ca1\u0cbf\u0ca6\u0ccd\u0ca6\u0cc1 \u0ca6\u0cbe\u0c96\u0cb2\u0cc6. \u0c88 \u0ca6\u0cbe\u0c96\u0cb2\u0cc6 \u0cae\u0cc1\u0cb0\u0cbf\u0caf\u0cc1\u0cb5 \u0c85\u0cb5\u0c95\u0cbe\u0cb6 \u0cac\u0c9f\u0ccd\u0cb2\u0cb0\u0ccd\u200c \u0caa\u0cbe\u0cb2\u0cbf\u0c97\u0cbf\u0cb2\u0ccd\u0cb2. \u0c85\u0cb5\u0cb0\u0cc1 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0c9f\u0cc6\u0cb8\u0ccd\u0c9f\u0ccd\u200c \u0ca4\u0c82\u0ca1\u0c95\u0ccd\u0c95\u0cc6 \u0c86\u0caf\u0ccd\u0c95\u0cc6\u0caf\u0cbe\u0ca6\u0ccd\u0ca6\u0cb0\u0cbf\u0c82\u0ca6 \u0c95\u0cc6\u0cc2\u0ca8\u0cc6\u0caf \u0cb2\u0cc0\u0c97\u0ccd\u200c \u0caa\u0c82\u0ca6\u0ccd\u0caf\u0c95\u0ccd\u0c95\u0cc6 \u0cb2\u0cad\u0ccd\u0caf\u0cb0\u0cbf\u0cb0\u0cc1\u0cb5\u0cc1\u0ca6\u0cbf\u0cb2\u0ccd\u0cb2.", "\u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c \u0caf\u0cb6\u0cb8\u0ccd\u0cb5\u0cc0 \u0cb0\u0ca8\u0ccd\u200c \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0c88 \u0cb5\u0cb0\u0ccd\u0cb7 \u0c85\u0ca4\u0ccd\u0caf\u0ca7\u0cbf\u0c95 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb8\u0cb0\u0cbe\u0cb8\u0cb0\u0cbf \u0ca6\u0cbe\u0c96\u0cb2\u0cbf\u0cb8\u0cbf\u0ca6\u0cb0\u0cc1 (156.5). 9 \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0c85\u0cb5\u0cb0\u0cc1 \u0c95\u0cc7\u0cb5\u0cb2 2 \u0cb8\u0cb2 \u0c94\u0c9f\u0cbe\u0c97\u0cbf\u0ca6\u0ccd\u0ca6\u0cc1, 313 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6. \u0cb8\u0ccd\u0c9f\u0ccd\u0cb0\u0cc8\u0c95\u0ccd\u200c\u0cb0\u0cc7\u0c9f\u0ccd\u200c 179.9.", "\"\u0ca8\u0ca8\u0ccd\u0ca8 \u0caa\u0cbe\u0cb2\u0cbf\u0c97\u0cc6 \u0c87\u0ca6\u0cc6\u0cc2\u0c82\u0ca6\u0cc1 \u0cad\u0cbe\u0cb0\u0cc0 \u0c92\u0ca4\u0ccd\u0ca4\u0ca1\u0ca6 \u0cb8\u0cae\u0caf\u0cb5\u0cbe\u0c97\u0cbf\u0ca4\u0ccd\u0ca4\u0cc1. \u0c9f\u0cbf20 \u0caa\u0c82\u0ca6\u0ccd\u0caf\u0cb5\u0cbe\u0ca6\u0ccd\u0ca6\u0cb0\u0cbf\u0c82\u0ca6 \u0c95\u0cc6\u0cb2\u0cb5\u0cc1 \u0cb8\u0c82\u0c97\u0ca4\u0cbf\u0c97\u0cb3\u0ca8\u0ccd\u0ca8\u0cc1 \u0ca8\u0cbe\u0cb5\u0cc1 \u0cac\u0ca6\u0cb2\u0cbe\u0caf\u0cbf\u0cb8\u0cbf\u0c95\u0cc6\u0cc2\u0cb3\u0ccd\u0cb3\u0cac\u0cc7\u0c95\u0cbe\u0c97\u0cc1\u0ca4\u0ccd\u0ca4\u0ca6\u0cc6. \u0cb9\u0cbe\u0c97\u0cc6\u0caf\u0cc7 \u0caa\u0ccd\u0cb0\u0ca4\u0cbf\u0caf\u0cca\u0cac\u0ccd\u0cac \u0c86\u0c9f\u0c97\u0cbe\u0cb0\u0ca8\u0cbf\u0c97\u0cc2 \u0cb5\u0cbf\u0cad\u0cbf\u0ca8\u0ccd\u0ca8 \u0caf\u0ccb\u0c9c\u0ca8\u0cc6\u0caf\u0ca8\u0ccd\u0ca8\u0cc1 \u0cb0\u0cc2\u0caa\u0cbf\u0cb8\u0cac\u0cc7\u0c95\u0cbe\u0c97\u0cc1\u0ca4\u0ccd\u0ca4\u0ca6\u0cc6. \u0c86\u0ca6\u0cb0\u0cc6 \u0c87\u0ca6\u0cc1 \u0c8e\u0cb2\u0ccd\u0cb2 \u0cb8\u0cb2\u0cb5\u0cc2 \u0caf\u0cb6\u0cb8\u0ccd\u0cb5\u0cbf\u0caf\u0cbe\u0c97\u0cc1\u0ca4\u0ccd\u0ca4\u0ca6\u0cc6 \u0c8e\u0c82\u0ca6\u0cb2\u0ccd\u0cb2. \u0cac\u0c9f\u0ccd\u0cb2\u0cb0\u0ccd\u200c \u0c86\u0c97\u0cb2\u0cc7 \u0c95\u0ccd\u0cb0\u0cc0\u0cb8\u0ccd\u200c \u0c86\u0c95\u0ccd\u0cb0\u0cae\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cbf\u0ca6\u0ccd\u0ca6\u0cb0\u0cc1. \u0c85\u0cb5\u0cb0\u0cc1 \u0cb0\u0cbf\u0cb5\u0cb0\u0ccd\u0cb8\u0ccd\u200c \u0cb8\u0ccd\u0cb5\u0cc0\u0caa\u0ccd\u200c\u0c97\u0cc6 \u0cae\u0cc1\u0c82\u0ca6\u0cbe\u0c97\u0cc1\u0ca4\u0ccd\u0ca4\u0cbe\u0cb0\u0cc6 \u0c8e\u0c82\u0cac\u0cc1\u0ca6\u0cc1 \u0c97\u0cc6\u0cc2\u0ca4\u0ccd\u0ca4\u0cbf\u0ca4\u0ccd\u0ca4\u0cc1. \u0cb9\u0cc0\u0c97\u0cbe\u0c97\u0cbf \u0c92\u0c82\u0ca6\u0cc1 \"\u0c95\u0ccd\u0cb5\u0cbf\u0c95\u0cb0\u0ccd\u200c' \u0c8e\u0cb8\u0cc6\u0ca4\u0cb5\u0ca8\u0ccd\u0ca8\u0cbf\u0c95\u0ccd\u0c95\u0cbf\u0ca6\u0cc6. \u0cac\u0c9f\u0ccd\u0cb2\u0cb0\u0ccd\u200c \u0cac\u0cc1\u0c9f\u0ccd\u0c9f\u0cbf\u0c97\u0cc6 \u0cac\u0cbf\u0ca6\u0ccd\u0ca6\u0cb0\u0cc1...'\u00a0\u0c95\u0cc1\u0cb2\u0ca6\u0cc0\u0caa\u0ccd\u200c \u0caf\u0cbe\u0ca6\u0cb5\u0ccd\u200c"], "title": "\u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb5\u0cc8\u0cab\u200c\u0cb2\u0ccd\u0caf\u0ca6\u0cbf\u0c82\u0ca6 \u0cb8\u0ccb\u0ca4\u0cc6\u0cb5\u0cc1 \u0cb0\u0cb9\u0cbe\u0ca8\u0cc6"},
{"url": "https://www.udayavani.com/kannada/news/sports-news/294652/highlights-ipl-2018-rcb-vs-srh-at-chinnaswamy-royal-challengers-bangalore-win-by-14-runs", "content": ["\u0cac\u0cc6\u0c82\u0c97\u0cb3\u0cc2\u0cb0\u0cc1: \u0c90\u0caa\u0cbf\u0c8e\u0cb2\u0ccd\u200c\u0ca8 \u0caa\u0ccd\u0cb2\u0cc7-\u0c86\u0cab\u0ccd \u0caa\u0ccd\u0cb0\u0cb5\u0cc7\u0cb6\u0ca6 \u0cb2\u0cc6\u0c95\u0ccd\u0c95\u0cbe\u0c9a\u0cbe\u0cb0 \u0caa\u0c82\u0ca6\u0ccd\u0caf\u0ca6\u0cbf\u0c82\u0ca6 \u0caa\u0c82\u0ca6\u0ccd\u0caf\u0c95\u0ccd\u0c95\u0cc6 \u0c9c\u0c9f\u0cbf\u0cb2\u0cb5\u0cbe\u0c97\u0cc1\u0ca4\u0ccd\u0ca4\u0cb2\u0cc7 \u0cb9\u0ccb\u0c97\u0cc1 \u0ca4\u0ccd\u0ca4\u0cbf\u0ca6\u0cc6. \u0c97\u0cc1\u0cb0\u0cc1\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \u0ca4\u0cb5\u0cb0\u0cbf\u0ca8 \"\u0c8e\u0c82. \u0c9a\u0cbf\u0ca8\u0ccd\u0ca8\u0cb8\u0ccd\u0cb5\u0cbe\u0cae\u0cbf \u0cb8\u0ccd\u0c9f\u0cc7\u0ca1\u0cbf\u0caf\u0c82'\u0ca8\u0cb2\u0ccd\u0cb2\u0cbf \u0cb0\u0cbe\u0caf\u0cb2\u0ccd\u200c \u0c9a\u0cbe\u0cb2\u0cc6\u0c82\u0c9c\u0cb0\u0ccd \u0cac\u0cc6\u0c82\u0c97\u0cb3\u0cc2\u0cb0\u0cc1 14 \u0cb0\u0ca8\u0ccd\u0ca8\u0cc1\u0c97\u0cb3\u0cbf\u0c82\u0ca6 \u0cb8\u0ca8\u0ccd\u200c\u0cb0\u0cc8\u0cb8\u0cb0\u0ccd \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0c97\u0cc6 \u0cb8\u0ccb\u0cb2\u0cc1\u0ca3\u0cbf\u0cb8\u0cc1\u0cb5 \u0cae\u0cc2\u0cb2\u0c95 \u0c87\u0c82\u0ca5\u0ca6\u0cc6\u0cc2\u0c82\u0ca6\u0cc1 \u0cb8\u0ccd\u0ca5\u0cbf\u0ca4\u0cbf \u0ca8\u0cbf\u0cb0\u0ccd\u0cae\u0cbe\u0ca3\u0cb5\u0cbe\u0c97\u0cbf\u0ca6\u0cc6.\u00a0", "\u0cb8\u0ca6\u0ccd\u0caf \u0caa\u0ccd\u0cb2\u0cc7-\u0c86\u0cab\u0ccd\u0c97\u0cc6 \u0c85\u0ca7\u0cbf\u0c95\u0cc3\u0ca4 \u0caa\u0ccd\u0cb0\u0cb5\u0cc7\u0cb6 \u0caa\u0ca1\u0cc6\u0ca6 \u0ca4\u0c82\u0ca1\u0c97\u0cb3\u0cc1 2 \u0cae\u0cbe\u0ca4\u0ccd\u0cb0-\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cae\u0ca4\u0ccd\u0ca4\u0cc1 \u0c9a\u0cc6\u0ca8\u0ccd\u0ca8\u0cc8. 14 \u0c85\u0c82\u0c95\u0ca6\u0cc6\u0cc2\u0c82\u0ca6\u0cbf\u0c97\u0cc6 3\u0ca8\u0cc7 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0cb0\u0cc1\u0cb5 \u0c95\u0ccb\u0cb2\u0ccd\u0c95\u0ca4\u0cbe \u0cb8\u0ccd\u0ca5\u0cbf\u0ca4\u0cbf\u0caf\u0cc2 \u0c85\u0ca8\u0cc1\u0c95\u0cc2\u0cb2\u0c95\u0cb0\u0cb5\u0cc7\u0ca8\u0cb2\u0ccd\u0cb2. \u0c85\u0c82\u0ca4\u0cbf\u0cae \u0caa\u0c82\u0ca6\u0ccd\u0caf \u0cb8\u0ccb\u0ca4\u0cb0\u0cc6 \u0c85\u0ca6\u0c95\u0ccd\u0c95\u0cc2 \u0c97\u0c82\u0ca1\u0cbe\u0c82\u0ca4\u0cb0 \u0c95\u0cbe\u0ca6\u0cbf\u0ca6\u0cc6. \u0cae\u0cc1\u0c82\u0cac\u0cc8, \u0c86\u0cb0\u0ccd\u200c\u0cb8\u0cbf\u0cac\u0cbf, \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c, \u0caa\u0c82\u0c9c\u0cbe\u0cac\u0ccd\u200c \u0ca4\u0cb2\u0cbe 12 \u0c85\u0c82\u0c95\u0c97\u0cb3\u0ca8\u0ccd\u0ca8\u0cc1 \u0cb9\u0cca\u0c82\u0ca6\u0cbf\u0ca6 4 \u0ca4\u0c82\u0ca1\u0c97\u0cb3\u0cc1. \u0ca4\u0cae\u0ccd\u0cae \u0c85\u0c82\u0ca4\u0cbf\u0cae \u0cb2\u0cc0\u0c97\u0ccd\u200c \u0caa\u0c82\u0ca6\u0ccd\u0caf \u0c97\u0cc6\u0ca6\u0ccd\u0ca6\u0cb0\u0cc6 \u0caa\u0ccd\u0cb2\u0cc7-\u0c86\u0cab\u0ccd \u0c85\u0cb5\u0c95\u0cbe\u0cb6 \u0c88 \u0c8e\u0cb2\u0ccd\u0cb2 \u0ca4\u0c82\u0ca1\u0c97\u0cb3\u0cbf\u0c97\u0cc2 \u0c87\u0ca6\u0cc6 \u0c8e\u0c82\u0cac\u0cc1\u0ca6\u0cc1 \u0c88 \u0c90\u0caa\u0cbf\u0c8e\u0cb2\u0ccd\u200c\u0ca8 \u0cb8\u0ccd\u0cb5\u0cbe\u0cb0\u0cb8\u0ccd\u0caf\u0c95\u0cb0 \u0cb5\u0cbf\u0ca6\u0ccd\u0caf\u0cae\u0cbe\u0ca8. \u0c87\u0cb2\u0ccd\u0cb2\u0cbf \"\u0caa\u0ccd\u0cb2\u0cb8\u0ccd\u200c' \u0cb0\u0ca8\u0ccd\u200c\u0cb0\u0cc7\u0c9f\u0ccd\u200c \u0c95\u0cbe\u0caf\u0ccd\u0ca6\u0cc1\u0c95\u0cc6\u0cc2\u0c82\u0ca1\u0cbf\u0cb0\u0cc1\u0cb5 \u0cae\u0cc1\u0c82\u0cac\u0cc8 \u0cae\u0ca4\u0ccd\u0ca4\u0cc1 \u0c86\u0cb0\u0ccd\u200c\u0cb8\u0cbf\u0cac\u0cbf \u0cb0\u0cc7\u0cb8\u0ccd\u200c\u0ca8\u0cb2\u0ccd\u0cb2\u0cbf \u0cae\u0cc1\u0c82\u0ca6\u0cbf\u0cb5\u0cc6 \u0c8e\u0ca8\u0ccd\u0ca8\u0cb2\u0ca1\u0ccd\u0ca1\u0cbf\u0caf\u0cbf\u0cb2\u0ccd\u0cb2.", "\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0c97\u0cc1\u0cb0\u0cc1\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \u0cae\u0cca\u0ca6\u0cb2\u0cc1 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0ca8\u0ca1\u0cc6\u0cb8\u0cbf\u0ca6 \u0c86\u0cb0\u0ccd\u200c\u0cb8\u0cbf\u0cac\u0cbf 6\u0c95\u0ccd\u0c95\u0cc6 218 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf \u0c89\u0ca4\u0ccd\u0ca4\u0cae \u0cb0\u0ca8\u0ccd\u200c\u0ca7\u0cbe\u0cb0\u0ca3\u0cc6\u0caf\u0ca8\u0ccd\u0ca8\u0cc1 \u0c95\u0cbe\u0caf\u0ccd\u0ca6\u0cc1\u0c95\u0cc6\u0cc2\u0c82\u0ca1\u0cbf\u0ca4\u0cc1. \u0c9c\u0cb5\u0cbe\u0cac\u0cbf\u0ca4\u0ccd\u0ca4 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0c97\u0cc6 3 \u0cb5\u0cbf\u0c95\u0cc6\u0c9f\u0cbf\u0c97\u0cc6 204 \u0cb0\u0ca8\u0ccd\u200c \u0cae\u0cbe\u0ca4\u0ccd\u0cb0 \u0c97\u0cb3\u0cbf\u0cb8\u0cb2\u0cc1 \u0cb8\u0cbe\u0ca7\u0ccd\u0caf\u0cb5\u0cbe\u0caf\u0cbf\u0ca4\u0cc1. \u0c88 \u0cb8\u0ccb\u0cb2\u0cbf\u0ca8 \u0cb9\u0cca\u0cb0\u0ca4\u0cbe\u0c97\u0cbf\u0caf\u0cc2 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0c85\u0c97\u0ccd\u0cb0\u0cb8\u0ccd\u0ca5\u0cbe\u0ca8 \u0c95\u0cbe\u0caf\u0ccd\u0ca6\u0cc1\u0c95\u0cc6\u0cc2\u0c82\u0ca1\u0cbf\u0ca6\u0cc6. \u0cb6\u0cc1\u0c95\u0ccd\u0cb0\u0cb5\u0cbe\u0cb0 \u0c9a\u0cc6\u0ca8\u0ccd\u0ca8\u0cc8 \u0c9c\u0caf \u0cb8\u0cbe\u0ca7\u0cbf\u0cb8\u0cbf\u0ca6\u0cb0\u0cc6 \u0c86\u0c97 \u0cb8\u0ccd\u0ca5\u0cbe\u0ca8 \u0caa\u0cb2\u0ccd\u0cb2\u0c9f\u0cb5\u0cbe\u0c97\u0cac\u0cb9\u0cc1\u0ca6\u0cc1.", "\u0cac\u0ccc\u0cb2\u0cb0\u0ccd\u200c\u0c97\u0cb3\u0cbf\u0c97\u0cc6 \u0c95\u0cc6\u0cc2\u0cb9\u0ccd\u0cb2\u0cbf \u0cae\u0cc6\u0c9a\u0ccd\u0c9a\u0cc1\u0c97\u0cc6\u0c95\u0cc6\u0cc2\u0ca8\u0cc6\u0caf \u0cb9\u0c82\u0ca4\u0ca6\u0cb2\u0ccd\u0cb2\u0cbf \u0c95\u0cae\u0cbe\u0cb2\u0ccd\u200c \u0cae\u0cbe\u0ca1\u0cc1\u0ca4\u0ccd\u0ca4\u0cbf\u0cb0\u0cc1\u0cb5 \u0c86\u0cb0\u0ccd\u200c\u0cb8\u0cbf\u0cac\u0cbf \u0cac\u0cc6\u0cc2\u0c82\u0cac\u0cbe\u0c9f\u0ccd\u200c \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cae\u0cc2\u0cb2\u0c95 \u0ca4\u0ca8\u0ccd\u0ca8 6\u0ca8\u0cc7 \u0c9c\u0caf \u0cb8\u0cbe\u0ca7\u0cbf\u0cb8\u0cbf\u0ca4\u0cc1. \u0c88 \u0c95\u0cc1\u0cb0\u0cbf\u0ca4\u0cc1 \u0caa\u0ccd\u0cb0\u0ca4\u0cbf\u0c95\u0ccd\u0cb0\u0cbf\u0caf\u0cbf\u0cb8\u0cbf\u0ca6 \u0ca8\u0cbe\u0caf\u0c95 \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf, \u0cac\u0ccc\u0cb2\u0cb0\u0ccd\u200c\u0c97\u0cb3\u0cc1 \u0ca8\u0cbf\u0caf\u0c82\u0ca4\u0ccd\u0cb0\u0ca3 \u0cb8\u0cbe\u0ca7\u0cbf\u0cb8\u0cbf\u0ca6\u0ccd\u0ca6\u0cb0\u0cbf\u0c82\u0ca6\u0cb2\u0cc7 \u0c97\u0cc6\u0cb2\u0cc1\u0cb5\u0cc1 \u0cb8\u0cbe\u0ca7\u0ccd\u0caf\u0cb5\u0cbe\u0caf\u0cbf\u0ca4\u0cc1 \u0c8e\u0c82\u0ca6\u0cb0\u0cc1.", "\"\u0cb8\u0ccd\u0c95\u0ccb\u0cb0\u0ccd\u200c\u0cac\u0ccb\u0cb0\u0ccd\u0ca1\u0ccd\u200c\u0ca8\u0cb2\u0ccd\u0cb2\u0cbf \u0ca6\u0cc6\u0cc2\u0ca1\u0ccd\u0ca1 \u0cae\u0cca\u0ca4\u0ccd\u0ca4\u0cb5\u0cbf\u0ca4\u0ccd\u0ca4\u0cc1 \u0ca8\u0cbf\u0c9c, \u0c86\u0ca6\u0cb0\u0cc6 \u0cac\u0ccc\u0cb2\u0cb0\u0ccd\u200c\u0c97\u0cb3\u0cc1 \u0ca8\u0cbf\u0caf\u0c82\u0ca4\u0ccd\u0cb0\u0cbf\u0ca4 \u0ca6\u0cbe\u0cb3\u0cbf \u0cb8\u0c82\u0c98\u0c9f\u0cbf\u0cb8\u0cbf \u0c97\u0cc6\u0cb2\u0cc1\u0cb5\u0cbf\u0ca8\u0cb2\u0ccd\u0cb2\u0cbf \u0caa\u0ccd\u0cb0\u0cae\u0cc1\u0c96 \u0caa\u0cbe\u0ca4\u0ccd\u0cb0 \u0cb5\u0cb9\u0cb8\u0cbf\u0ca6\u0cb0\u0cc1. \u0cae\u0c82\u0c9c\u0cbf\u0ca8 \u0ca8\u0ca1\u0cc1\u0cb5\u0cc6\u0caf\u0cc2 \u0cac\u0ccc\u0cb2\u0cb0\u0ccd\u200c\u0c97\u0cb3\u0cc1 \u0c9a\u0cc6\u0c82\u0ca1\u0cbf\u0ca8 \u0cae\u0cc7\u0cb2\u0cc6 \u0cb9\u0cbf\u0ca1\u0cbf\u0ca4 \u0cb8\u0cbe\u0ca7\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0cc1 \u0cb8\u0cbe\u0cae\u0cbe\u0ca8\u0ccd\u0caf \u0c95\u0cc6\u0cb2\u0cb8 \u0c86\u0c97\u0cbf\u0cb0\u0cb2\u0cbf\u0cb2\u0ccd\u0cb2. \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0c87\u0ca6\u0cc7 \u0cb2\u0caf\u0ca6\u0cb2\u0ccd\u0cb2\u0cbf \u0cae\u0cc1\u0c82\u0ca6\u0cc1\u0cb5\u0cb0\u0cbf\u0caf\u0cac\u0cc7\u0c95\u0cbf\u0ca6\u0cc6. \u0cae\u0cca\u0caf\u0cbf\u0ca8\u0ccd\u200c, \u0c8e\u0cac\u0cbf\u0ca1\u0cbf \u0cae\u0ca4\u0ccd\u0ca4\u0cc1 \u0c95\u0cbe\u0cb2\u0cbf\u0ca8\u0ccd\u200c \u0cb6\u0ccd\u0cb0\u0cc7\u0cb7\u0ccd\u0ca0 \u0cae\u0c9f\u0ccd\u0c9f\u0ca6 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0caa\u0ccd\u0cb0\u0ca6\u0cb0\u0ccd\u0cb6\u0ca8 \u0ca8\u0cc0\u0ca1\u0cbf\u0ca6\u0cb0\u0cc1. \u0ca8\u0cbe\u0cb5\u0cc0\u0c97 \u0caa\u0cb0\u0cbf\u0caa\u0cc2\u0cb0\u0ccd\u0ca3 \u0caa\u0ccd\u0cb2\u0cc7\u0caf\u0cbf\u0c82\u0c97\u0ccd\u200c \u0c87\u0cb2\u0cc6\u0cb5\u0cc6\u0ca8\u0ccd\u200c \u0cb9\u0cca\u0c82\u0ca6\u0cbf\u0ca6\u0ccd\u0ca6\u0cc7\u0cb5\u0cc6...' \u0c8e\u0c82\u0ca6\u0cc1 \u0c95\u0cc6\u0cc2\u0cb9\u0ccd\u0cb2\u0cbf \u0cb9\u0cc7\u0cb3\u0cbf\u0ca6\u0cb0\u0cc1.", "39 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 69 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6 \u0c8e\u0cac\u0cbf \u0ca1\u0cbf \u0cb5\u0cbf\u0cb2\u0cbf\u0caf\u0cb0\u0ccd \u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0 \u0c97\u0ccc\u0cb0\u0cb5\u0c95\u0ccd\u0c95\u0cc6 \u0caa\u0cbe\u0ca4\u0ccd\u0cb0\u0cb0\u0cbe\u0ca6\u0cb0\u0cc1. \u0c86\u0ca6\u0cb0\u0cc6 \u0c87\u0cb5\u0cb0\u0cbf\u0c97\u0cbf\u0c82\u0ca4 \u0cac\u0cbf\u0cb0\u0cc1\u0cb8\u0cbf\u0ca8 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0caa\u0ccd\u0cb0\u0ca6\u0cb0\u0ccd\u0cb6\u0cbf\u0cb8\u0cbf 34 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 65 \u0cb0\u0ca8\u0ccd\u200c (6 \u0cb8\u0cbf\u0c95\u0ccd\u0cb8\u0cb0\u0ccd\u200c) \u0cac\u0cbe\u0cb0\u0cbf\u0cb8\u0cc1\u0cb5 \u0c9c\u0ca4\u0cc6\u0c97\u0cc6 \u0c92\u0c82\u0ca6\u0cc1 \u0cb5\u0cbf\u0c95\u0cc6\u0c9f\u0ccd\u200c \u0c95\u0cc2\u0ca1 \u0c95\u0cbf\u0ca4\u0ccd\u0ca4 \u0cae\u0cca\u0caf\u0cbf\u0ca8\u0ccd\u200c \u0c85\u0cb2\u0cbf\u0c97\u0cc6 \u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0 \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0ca4\u0caa\u0ccd\u0caa\u0cbf\u0ca6\u0ccd\u0ca6\u0cc1 \u0c85\u0c9a\u0ccd\u0c9a\u0cb0\u0cbf\u0caf\u0cbe\u0c97\u0cbf \u0c95\u0c82\u0ca1\u0cbf\u0ca4\u0cc1.", "\u0cac\u0ccc\u0cb2\u0cbf\u0c82\u0c97\u0ccd\u200c \u0caf\u0ccb\u0c9c\u0ca8\u0cc6 \u0c95\u0cc8\u0c95\u0cc6\u0cc2\u0c9f\u0ccd\u0c9f\u0cbf\u0ca4\u0cc1\u0ca8\u0cbe\u0caf\u0c95 \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0cae\u0ca4\u0ccd\u0ca4\u0cc1 \u0ca4\u0cb5\u0cb0\u0cbf\u0ca8 \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97 \u0cae\u0ca8\u0cc0\u0cb7\u0ccd\u200c \u0caa\u0cbe\u0c82\u0ca1\u0cc6 \u0c85\u0cae\u0ccb\u0c98 \u0c9c\u0ca4\u0cc6\u0caf\u0cbe\u0c9f \u0ca8\u0ca1\u0cc6\u0cb8\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cc1\u0ca6\u0ca8\u0ccd\u0ca8\u0cc1 \u0c95\u0c82\u0ca1\u0cbe\u0c97 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0c97\u0cc6 \u0c97\u0cc6\u0cb2\u0cc1\u0cb5\u0cbf\u0ca8 \u0cb8\u0cbe\u0ca7\u0ccd\u0caf\u0ca4\u0cc6 \u0cb9\u0cc6\u0c9a\u0ccd\u0c9a\u0cbf\u0ca4\u0ccd\u0ca4\u0cc1. \u0c86\u0ca6\u0cb0\u0cc2 \u0c95\u0cc6\u0cc2\u0ca8\u0cc6\u0caf \u0c95\u0ccd\u0cb7\u0ca3\u0ca6 \u0c92\u0ca4\u0ccd\u0ca4\u0ca1\u0cb5\u0ca8\u0ccd\u0ca8\u0cc1 \u0c87\u0cb5\u0cb0\u0cbf\u0c82\u0ca6 \u0ca8\u0cbf\u0cad\u0cbe\u0caf\u0cbf\u0cb8\u0cb2\u0cbe\u0c97\u0cb2\u0cbf\u0cb2\u0ccd\u0cb2.\u00a0", "\u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c-\u0caa\u0cbe\u0c82\u0ca1\u0cc6 \u0c9c\u0ccb\u0ca1\u0cbf\u0caf\u0cbf\u0c82\u0ca6 3\u0ca8\u0cc7 \u0cb5\u0cbf\u0c95\u0cc6\u0c9f\u0cbf\u0c97\u0cc6 11.1 \u0c93\u0cb5\u0cb0\u0ccd\u200c\u0c97\u0cb3\u0cbf\u0c82\u0ca6 135 \u0cb0\u0ca8\u0ccd\u200c \u0cb9\u0cb0\u0cbf\u0ca6\u0cc1 \u0cac\u0c82\u0ca4\u0cc1. \u0c86\u0ca6\u0cb0\u0cc6 20\u0ca8\u0cc7 \u0c93\u0cb5\u0cb0\u0cbf\u0ca8\u0cb2\u0ccd\u0cb2\u0cbf 20 \u0cb0\u0ca8\u0ccd\u200c \u0ca4\u0cc6\u0c97\u0cc6\u0caf\u0cc1\u0cb5 \u0c95\u0ca0\u0cbf\u0ca8 \u0cb8\u0cb5\u0cbe\u0cb2\u0cc1 \u0c8e\u0ca6\u0cc1\u0cb0\u0cbe\u0caf\u0cbf\u0ca4\u0cc1. \u0cb8\u0cbf\u0cb0\u0cbe\u0c9c\u0ccd\u200c \u0c85\u0cb5\u0cb0 \u0cae\u0cca\u0ca6\u0cb2 \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cc7 \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0c94\u0c9f\u0cbe\u0ca6\u0cb0\u0cc1. \u0caa\u0cbe\u0c82\u0ca1\u0cc6-\u0cb9\u0cc2\u0ca1\u0cbe \u0c9c\u0ccb\u0ca1\u0cbf\u0c97\u0cc6 \u0c92\u0ca4\u0ccd\u0ca4\u0ca1\u0cb5\u0ca8\u0ccd\u0ca8\u0cc1 \u0ca8\u0cbf\u0cad\u0cbe\u0caf\u0cbf\u0cb8\u0cb2\u0cbe\u0c97\u0cb2\u0cbf\u0cb2\u0ccd\u0cb2.", "\u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0c97\u0cb3\u0cbf\u0c95\u0cc6 42 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 81 \u0cb0\u0ca8\u0ccd\u200c (7 \u0cac\u0ccc\u0c82\u0ca1\u0cb0\u0cbf, 5 \u0cb8\u0cbf\u0c95\u0ccd\u0cb8\u0cb0\u0ccd\u200c). \u0cae\u0ca8\u0cc0\u0cb7\u0ccd\u200c \u0caa\u0cbe\u0c82\u0ca1\u0cc6 38 \u0c8e\u0cb8\u0cc6\u0ca4 \u0c8e\u0ca6\u0cc1\u0cb0\u0cbf\u0cb8\u0cbf \u0c85\u0c9c\u0cc7\u0caf 62 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0cb0\u0cc1 (7 \u0cac\u0ccc\u0c82\u0ca1\u0cb0\u0cbf, 2 \u0cb8\u0cbf\u0c95\u0ccd\u0cb8\u0cb0\u0ccd\u200c). \u0c86\u0cb0\u0c82\u0cad\u0c95\u0cbe\u0cb0 \u0c85\u0cb2\u0cc6\u0c95\u0ccd\u0cb8\u0ccd\u200c \u0cb9\u0cc7\u0cb2\u0ccd\u0cb8\u0ccd\u200c 24 \u0c8e\u0cb8\u0cc6\u0ca4\u0c97\u0cb3\u0cbf\u0c82\u0ca6 37 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6\u0cb0\u0cc6, \u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c 18 \u0cb0\u0ca8\u0ccd\u200c \u0cae\u0cbe\u0ca1\u0cbf \u0ca8\u0cbf\u0cb0\u0ccd\u0c97\u0cae\u0cbf\u0cb8\u0cbf\u0ca6\u0cb0\u0cc1.", "\u0c8e\u0c95\u0ccd\u0cb8\u0ccd\u200c\u0c9f\u0ccd\u0cb0\u0cbe \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0cb8\u0ca4\u0ca4 4 \u0c85\u0cb0\u0ccd\u0ca7 \u0cb6\u0ca4\u0c95 \u0cb9\u0cca\u0ca1\u0cc6\u0ca6 4\u0ca8\u0cc7 \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1. \u0c89\u0cb3\u0cbf\u0ca6\u0cb5\u0cb0\u0cc6\u0c82\u0ca6\u0cb0\u0cc6 \u0cb5\u0cc0\u0cb0\u0cc7\u0c82\u0ca6\u0ccd\u0cb0 \u0cb8\u0cc6\u0cb9\u0cb5\u0cbe\u0c97\u0ccd\u200c, \u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c (\u0ca4\u0cb2\u0cbe 5) \u0cae\u0ca4\u0ccd\u0ca4\u0cc1 \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf (4).", "\u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c-\u0cae\u0ca8\u0cc0\u0cb7\u0ccd\u200c \u0caa\u0cbe\u0c82\u0ca1\u0cc6 135 \u0cb0\u0ca8\u0ccd\u200c \u0c9c\u0ca4\u0cc6\u0caf\u0cbe\u0c9f \u0ca8\u0ca1\u0cc6\u0cb8\u0cbf\u0ca6\u0cb0\u0cc1. \u0c87\u0ca6\u0cc1 \u0c90\u0caa\u0cbf\u0c8e\u0cb2\u0ccd\u200c \u0c9a\u0cc7\u0cb8\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0caa\u0cb0\u0cbe\u0c9c\u0caf\u0c97\u0cc6\u0cc2\u0c82\u0ca1 \u0ca4\u0c82\u0ca1\u0ca6 \u0caa\u0cb0 \u0ca6\u0cbe\u0c96\u0cb2\u0cbe\u0ca6 \u0c85\u0ca4\u0cc0 \u0ca6\u0cc6\u0cc2\u0ca1\u0ccd\u0ca1 \u0c9c\u0ca4\u0cc6\u0caf\u0cbe\u0c9f. 2014\u0cb0\u0cb2\u0ccd\u0cb2\u0cbf \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0c95\u0cc6\u0c95\u0cc6\u0c86\u0cb0\u0ccd\u200c\u0ca8 \u0c97\u0ccc\u0ca4\u0cae\u0ccd\u200c \u0c97\u0c82\u0cad\u0cc0\u0cb0\u0ccd\u200c-\u0cb0\u0cbe\u0cac\u0cbf\u0ca8\u0ccd\u200c \u0c89\u0ca4\u0ccd\u0ca4\u0caa\u0ccd\u0caa 121 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cbf\u0ca6\u0ccd\u0ca6\u0cc1 \u0cb9\u0cbf\u0c82\u0ca6\u0cbf\u0ca8 \u0ca6\u0cc6\u0cc2\u0ca1\u0ccd\u0ca1 \u0c9c\u0ca4\u0cc6\u0caf\u0cbe\u0c9f\u0cb5\u0cbe\u0c97\u0cbf\u0ca4\u0ccd\u0ca4\u0cc1.", "\u0cb0\u0cb6\u0cc0\u0ca6\u0ccd\u200c \u0c96\u0cbe\u0ca8\u0ccd\u200c \u0c9f\u0cbf20 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c\u0ca8\u0cb2\u0ccd\u0cb2\u0cbf 150 \u0cb5\u0cbf\u0c95\u0cc6\u0c9f\u0ccd\u200c \u0caa\u0cc2\u0cb0\u0ccd\u0ca4\u0cbf\u0c97\u0cc6\u0cc2\u0cb3\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0cc1 104\u0ca8\u0cc7 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0ca6\u0cbe\u0c96\u0cb2\u0cbe\u0caf\u0cbf\u0ca4\u0cc1. \u0c95\u0cc3\u0cb6\u0ccd\u0cae\u0cb0\u0ccd\u200c \u0cb8\u0ccd\u0caf\u0cbe\u0c82\u0c9f\u0ccb\u0c95\u0cbf 94 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf 150 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6\u0ccd\u0ca6\u0cc1 \u0ca6\u0cbe\u0c96\u0cb2\u0cc6. \u0cb8\u0caf\u0cc0\u0ca6\u0ccd\u200c \u0c85\u0c9c\u0ccd\u0cae\u0cb2\u0ccd\u200c \u0c95\u0cc2\u0ca1 104 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0c88 \u0cb8\u0cbe\u0ca7\u0ca8\u0cc6 \u0cae\u0cbe\u0ca1\u0cbf\u0ca6\u0ccd\u0ca6\u0cbe\u0cb0\u0cc6.", "\u0cac\u0cc6\u0c82\u0c97\u0cb3\u0cc2\u0cb0\u0cbf\u0ca8 \u0c90\u0caa\u0cbf\u0c8e\u0cb2\u0ccd\u200c \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 422 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cb2\u0ccd\u0caa\u0c9f\u0ccd\u0c9f\u0cbf\u0ca4\u0cc1. \u0c87\u0ca6\u0cc7 \u0c8b\u0ca4\u0cc1\u0cb5\u0cbf\u0ca8 \u0c86\u0cb0\u0ccd\u200c\u0cb8\u0cbf\u0cac\u0cbf-\u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0ca8\u0ca1\u0cc1\u0cb5\u0cbf\u0ca8 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf 415 \u0cb0\u0ca8\u0ccd\u200c \u0c92\u0c9f\u0ccd\u0c9f\u0cc1\u0c97\u0cc2\u0ca1\u0cbf\u0ca6 \u0ca6\u0cbe\u0c96\u0cb2\u0cc6 \u0caa\u0ca4\u0ca8\u0c97\u0cc6\u0cc2\u0c82\u0ca1\u0cbf\u0ca4\u0cc1.", "\u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c 625 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0cc1 \u0c9f\u0cbf20 \u0cb8\u0cb0\u0ca3\u0cbf/\u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0caf\u0cca\u0c82\u0ca6\u0cb0\u0cb2\u0ccd\u0cb2\u0cbf \u0ca8\u0ccd\u0caf\u0cc2\u0c9c\u0cbf\u0cb2\u0ccd\u0caf\u0cbe\u0c82\u0ca1\u0ccd\u200c \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0ca8 \u0c85\u0ca4\u0ccd\u0caf\u0ca7\u0cbf\u0c95 \u0c97\u0cb3\u0cbf\u0c95\u0cc6\u0caf\u0cbe\u0c97\u0cbf\u0ca6\u0cc6. \u0c85\u0cb2\u0ccd\u0cb2\u0ca6\u0cc7 \u0c9f\u0cbf20 \u0caa\u0c82\u0ca6\u0ccd\u0caf\u0cbe\u0cb5\u0cb3\u0cbf\u0caf\u0cb2\u0ccd\u0cb2\u0cbf 600 \u0cb0\u0ca8\u0ccd\u200c \u0caa\u0cc7\u0cb0\u0cbf\u0cb8\u0cbf\u0ca6 \u0cae\u0cca\u0ca6\u0cb2 \u0c95\u0cbf\u0cb5\u0cc0\u0cb8\u0ccd\u200c \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c \u0c8e\u0c82\u0cac \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6\u0c97\u0cc2 \u0caa\u0cbe\u0ca4\u0ccd\u0cb0\u0cb0\u0cbe\u0ca6\u0cb0\u0cc1. 2012-13\u0cb0 \u0c8e\u0c9a\u0ccd\u200c\u0c86\u0cb0\u0ccd\u200c\u0cb5\u0cbf \u0c95\u0caa\u0ccd\u200c \u0c9f\u0cc2\u0cb0\u0ccd\u0ca8\u0cbf\u0caf\u0cb2\u0ccd\u0cb2\u0cbf \u0cb5\u0cc6\u0cb2\u0ccd\u0cb2\u0cbf\u0c82\u0c97\u0ccd\u0c9f\u0ca8\u0ccd\u200c \u0ca4\u0c82\u0ca1\u0ca6 \u0c9c\u0cc6\u0cb8\u0ccd\u0cb8\u0cbf \u0cb0\u0cc8\u0ca1\u0cb0\u0ccd\u200c 584 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cbf\u0ca6\u0ccd\u0ca6\u0cc1 \u0c95\u0cbf\u0cb5\u0cc0\u0cb8\u0ccd\u200c \u0ca6\u0cbe\u0c96\u0cb2\u0cc6\u0caf\u0cbe\u0c97\u0cbf\u0ca4\u0ccd\u0ca4\u0cc1 (12 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c).", "\u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0cb8\u0cbe\u0cb5\u0cbf\u0cb0 \u0cb0\u0ca8\u0ccd\u200c \u0caa\u0cc2\u0cb0\u0ccd\u0ca4\u0cbf\u0c97\u0cc6\u0cc2\u0cb3\u0cbf\u0cb8\u0cbf\u0ca6\u0cb0\u0cc1 (28 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c, 1,036 \u0cb0\u0ca8\u0ccd\u200c). \u0c85\u0cb5\u0cb0\u0cc1 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0caa\u0cb0 \u0c88 \u0cb8\u0cbe\u0ca7\u0ca8\u0cc6 \u0cae\u0cbe\u0ca1\u0cbf\u0ca6 3\u0ca8\u0cc7 \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c. \u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c \u0cae\u0ca4\u0ccd\u0ca4\u0cc1 \u0ca1\u0cc7\u0cb5\u0cbf\u0ca1\u0ccd\u200c \u0cb5\u0cbe\u0cb0\u0ccd\u0ca8\u0cb0\u0ccd\u200c \u0c89\u0cb3\u0cbf\u0ca6\u0cbf\u0cac\u0ccd\u0cac\u0cb0\u0cc1.", "\u0cb8\u0ccd\u0c95\u0ccb\u0cb0\u0ccd\u200c\u0caa\u0c9f\u0ccd\u0c9f\u0cbf\u0cb0\u0cbe\u0caf\u0cb2\u0ccd\u200c \u0c9a\u0cbe\u0cb2\u0cc6\u0c82\u0c9c\u0cb0\u0ccd \u0cac\u0cc6\u0c82\u0c97\u0cb3\u0cc2\u0cb0\u0cc1\u00a0\u00a0 \u00a06 \u0cb5\u0cbf\u0c95\u0cc6\u0c9f\u0cbf\u0c97\u0cc6 218\u0cb8\u0ca8\u0ccd\u200c\u0cb0\u0cc8\u0cb8\u0cb0\u0ccd \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c\u00a0\u00a0 \u00a0\u0cb8\u0cbf \u0cae\u0ca4\u0ccd\u0ca4\u0cc1 \u0cac\u0cbf \u0c9a\u0cbe\u0cb9\u0cb2\u0ccd\u200c\u00a0\u00a0 \u00a018\u0c85\u0cb2\u0cc6\u0c95\u0ccd\u0cb8\u0ccd\u200c \u0cb9\u0cc7\u0cb2\u0ccd\u0cb8\u0ccd\u200c\u00a0\u00a0 \u00a0\u0cb8\u0cbf \u0ca1\u0cbf \u0cb5\u0cbf\u0cb2\u0cbf\u0caf\u0cb0\u0ccd \u0cac\u0cbf \u0c85\u0cb2\u0cbf\u00a0\u00a0 \u00a037\u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c\u00a0\u00a0 \u00a0\u0cb8\u0cbf \u0c95\u0cbe\u0cb2\u0cbf\u0ca8\u0ccd\u200c \u0cac\u0cbf \u0cb8\u0cbf\u0cb0\u0cbe\u0c9c\u0ccd\u200c\u00a0\u00a0 \u00a081\u0cae\u0ca8\u0cc0\u0cb7\u0ccd\u200c \u0caa\u0cbe\u0c82\u0ca1\u0cc6\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a062\u0ca6\u0cc0\u0caa\u0c95\u0ccd\u200c \u0cb9\u0cc2\u0ca1\u0cbe\u00a0\u00a0 \u00a0\u0c94\u0c9f\u0cbe\u0c97\u0ca6\u0cc6\u00a0\u00a0 \u00a01", "\u0c87\u0ca4\u0cb0\u00a0\u00a0 \u00a0\u00a0\u00a0 \u00a05\u0c92\u0c9f\u0ccd\u0c9f\u0cc1 \u00a0(20 \u0c93\u0cb5\u0cb0\u0ccd\u200c\u0c97\u0cb3\u0cb2\u0ccd\u0cb2\u0cbf 3 \u0cb5\u0cbf\u0c95\u0cc6\u0c9f\u0cbf\u0c97\u0cc6)\u00a0\u00a0 \u00a0204\u0cb5\u0cbf\u0c95\u0cc6\u0c9f\u0ccd\u200c \u0caa\u0ca4\u0ca8: 1-47, 2-64, 3-199.", "\u0cac\u0ccc\u0cb2\u0cbf\u0c82\u0c97\u0ccd\u200c:\u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c\u00a0\u00a0 \u00a0\u00a0\u00a0 \u00a04-0-31-0\u0c9f\u0cbf\u0cae\u0ccd\u200c \u0cb8\u0ccc\u0ca5\u0cbf\u00a0\u00a0 \u00a0\u00a0\u00a0 \u00a04-0-45-0\u0caf\u0c9c\u0cc1\u0cb5\u0cc7\u0c82\u0ca6\u0ccd\u0cb0 \u0c9a\u0cbe\u0cb9\u0cb2\u0ccd\u200c\u00a0\u00a0 \u00a04-0-28-1\u0cae\u0cca\u0cb9\u0cae\u0ccd\u0cae\u0ca6\u0ccd\u200c \u0cb8\u0cbf\u0cb0\u0cbe\u0c9c\u0ccd\u200c\u00a0\u00a0 \u00a0\u00a0\u00a0 \u00a04-0-43-1\u0cae\u0cca\u0caf\u0cbf\u0ca8\u0ccd\u200c \u0c85\u0cb2\u0cbf\u00a0\u00a0 \u00a0\u00a0\u00a0 \u00a02-0-21-1\u0c95\u0cbe\u0cb2\u0cbf\u0ca8\u0ccd\u200c \u0ca1\u0cbf \u0c97\u0ccd\u0cb0\u0ccd\u0caf\u0cbe\u0c82\u0ca1\u0ccd\u200c\u0cb9\u0ccb\u0cae\u0ccd\u200c\u00a0\u00a0 \u00a02-0-34-0", "\u0caa\u0c82\u0ca6\u0ccd\u0caf\u0cb6\u0ccd\u0cb0\u0cc7\u0cb7\u0ccd\u0ca0: \u0c8e\u0cac\u0cbf \u0ca1\u0cbf \u0cb5\u0cbf\u0cb2\u0cbf\u0caf\u0cb0\u0ccd", "\u0cac\u0ccc\u0cb2\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0ca8\u0cae\u0ccd\u0cae \u0caf\u0ccb\u0c9c\u0ca8\u0cc6 \u0cb5\u0cbf\u0cab\u200c\u0cb2\u0cb5\u0cbe\u0caf\u0cbf\u0ca4\u0cc1. \u0c86\u0cb0\u0ccd\u200c\u0cb8\u0cbf\u0cac\u0cbf \u0c85\u0cae\u0ccb\u0c98 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb2\u0cc8\u0ca8\u0ccd\u200c\u0c85\u0caa\u0ccd\u200c \u0cb9\u0cca\u0c82\u0ca6\u0cbf\u0cb0\u0cc1\u0cb5 \u0ca4\u0c82\u0ca1. \u0cb9\u0cc0\u0c97\u0cbe\u0c97\u0cbf \u0ca8\u0cbe\u0cb5\u0cc1 \u0c92\u0ca4\u0ccd\u0ca4\u0ca1\u0c95\u0ccd\u0c95\u0cc6 \u0cb8\u0cbf\u0cb2\u0cc1\u0c95\u0cbf\u0ca6\u0cc6\u0cb5\u0cc1. \u0c87\u0c82\u0ca5 \u0ca6\u0cc6\u0cc2\u0ca1\u0ccd\u0ca1 \u0cae\u0cca\u0ca4\u0ccd\u0ca4\u0cb5\u0ca8\u0ccd\u0ca8\u0cc1 \u0cac\u0cc6\u0ca8\u0ccd\u0ca8\u0c9f\u0ccd\u0c9f\u0cc1\u0cb5 \u0cb5\u0cc7\u0cb3\u0cc6 \u0ca8\u0cbe\u0cb5\u0cc1 \u0c95\u0cc6\u0cb2\u0cb5\u0cc1 \u0c8b\u0ca3\u0cbe\u0ca4\u0ccd\u0cae\u0c95 \u0ca8\u0cbf\u0cb0\u0ccd\u0ca7\u0cbe\u0cb0\u0c97\u0cb3\u0ca8\u0ccd\u0ca8\u0cc1 \u0ca4\u0cc6\u0c97\u0cc6\u0ca6\u0cc1\u0c95\u0cc6\u0cc2\u0cb3\u0ccd\u0cb3\u0cac\u0cc7\u0c95\u0cbe\u0c97\u0cc1\u0ca4\u0ccd\u0ca4\u0ca6\u0cc6. \u0c86\u0ca6\u0cb0\u0cc6 \u0ca8\u0cae\u0ccd\u0cae\u0cbf\u0c82\u0ca6 \u0c87\u0ca6\u0cc1 \u0cb8\u0cbe\u0ca7\u0ccd\u0caf\u0cb5\u0cbe\u0c97\u0cb2\u0cbf\u0cb2\u0ccd\u0cb2\u2002\u2002\u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c"], "title": "4 \u0ca4\u0c82\u0ca1\u0c97\u0cb3\u0cc1 12 \u0c85\u0c82\u0c95\u0c97\u0cb3\u0cc1!"},
{"url": "https://www.udayavani.com/kannada/news/sports-news/294647/chennaveera-kanavi", "content": ["\u0ca7\u0cbe\u0cb0\u0cb5\u0cbe\u0ca1\u0cb5\u0cc6\u0c82\u0cac \u0caa\u0cc1\u0c9f\u0ccd\u0c9f \u0c97\u0cc2\u0ca1\u0cbf\u0ca8\u0cb2\u0ccd\u0cb2\u0cbf \u0cae\u0cb2\u0cc6\u0ca8\u0cbe\u0ca1\u0ca8\u0ccd\u0ca8\u0cc1 \u0c95\u0c82\u0ca1\u0cb5\u0cb0\u0cc1 \u0c9a\u0ca8\u0ccd\u0ca8\u0cb5\u0cc0\u0cb0 \u0c95\u0ca3\u0cb5\u0cbf. \u0c9a\u0c82\u0cac\u0cc6\u0cb3\u0c95\u0cbf\u0ca8 \u0c95\u0cb5\u0cbf, \u0c85\u0c9c\u0cbe\u0ca4\u0cb6\u0ca4\u0ccd\u0cb0\u0cc1, \u0cb9\u0cc2\u0cae\u0ca8\u0cb8\u0ccd\u0cb8\u0cbf\u0ca8 \u0c95\u0cb5\u0cbf\u0caf\u0cc6\u0c82\u0cac \u0c87\u0cb5\u0cb0 \u0cb9\u0cbf\u0cb0\u0cbf\u0cae\u0cc6\u0caf\u0cca\u0cb3\u0c97\u0cc6 \u0c95\u0cc1\u0cb5\u0cc6\u0c82\u0caa\u0cc1 \u0c85\u0cb5\u0cb0 \u0caa\u0ccd\u0cb0\u0c95\u0cc3\u0ca4\u0cbf\u0caa\u0ccd\u0cb0\u0cc7\u0cae, \u0cac\u0cc7\u0c82\u0ca6\u0ccd\u0cb0\u0cc6\u0caf \u0c9c\u0cbe\u0ca8\u0caa\u0ca6 \u0cb8\u0ca4\u0ccd\u0cb5, \u0c95\u0cc6\u0c8e\u0cb8\u0ccd\u200c\u0ca8 \u0caa\u0ccd\u0cb0\u0cc7\u0cae\u0ca6 \u0ca0\u0cc7\u0c82\u0c95\u0cbe\u0cb0\u0cb5\u0cc1 \u0c86\u0c95\u0cbe\u0cb6 \u0cae\u0cb2\u0ccd\u0cb2\u0cbf\u0c97\u0cc6\u0caf\u0c82\u0ca4\u0cc6 \u0cb9\u0cac\u0ccd\u0cac\u0cbf\u0ca6\u0cc6. \u0c87\u0ca4\u0ccd\u0ca4\u0cc0\u0c9a\u0cc6\u0c97\u0cc6 \u0c92\u0ca1\u0ca8\u0cbe\u0ca1\u0cbf \u0c97\u0cbf\u0cb0\u0ca1\u0ccd\u0ca1\u0cbf \u0c97\u0ccb\u0cb5\u0cbf\u0c82\u0ca6\u0cb0\u0cbe\u0c9c\u0cc1 \u0c85\u0cb5\u0cb0\u0ca8\u0ccd\u0ca8\u0cc1 \u0c95\u0cb3\u0c95\u0cc6\u0cc2\u0c82\u0ca1 \u0ca6\u0cc1\u0c83\u0c96\u0ca6\u0cb2\u0ccd\u0cb2\u0cbf\u0cb0\u0cc1\u0cb5 \u0c95\u0ca3\u0cb5\u0cbf, \u0ca4\u0cae\u0c97\u0cc6 \u0ca4\u0cbe\u0cb5\u0cc7 \u0cb8\u0cbe\u0c82\u0ca4\u0ccd\u0cb5\u0ca8 \u0cb9\u0cc7\u0cb3\u0cc1\u0ca4\u0ccd\u0ca4\u0cbe, \u0c95\u0cbe\u0cb5\u0ccd\u0caf\u0cb5\u0cbe\u0ca6\u0cb0\u0cc1. \u0c85\u0cb5\u0cb0 \u0cac\u0ca6\u0cc1\u0c95\u0ca8\u0ccd\u0ca8\u0cc1 \u0caa\u0cc1\u0c9f\u0ccd\u0c9f \u0c95\u0cb5\u0ca8 \u0cb8\u0c82\u0c95\u0cb2\u0ca8\u0ca6\u0c82\u0ca4\u0cc6 \"\u0c89\u0ca6\u0caf\u0cb5\u0cbe\u0ca3\u0cbf'\u0caf\u0cc6\u0ca6\u0cc1\u0cb0\u0cc1 \u0caa\u0ccb\u0ca3\u0cbf\u0cb8\u0cbf\u0c9f\u0ccd\u0c9f\u0cb0\u0cc1...", "\u0c9a\u0cb9\u0cbe \u0cb9\u0cc0\u0cb0\u0cc1\u0cb5\u0cc1\u0ca6\u0cc1 \u0ca8\u0ca8\u0ccd\u0ca8\u0cca\u0cb3\u0c97\u0cbf\u0ca8 \u0c9c\u0cbe\u0ca4\u0ccd\u0cb0\u0cbf \u0c87\u0ca6\u0ccd\u0cb9\u0c82\u0c97; \u0c89\u0ca4\u0ccd\u0cb8\u0cb5\u0ca6 \u0cb0\u0cc0\u0ca4\u0cbf. \u0ca8\u0c82\u0c97 \u0ca4\u0cc6\u0cc2\u0c82\u0cac\u0ca4\u0ccd\u0ca4\u0cbe\u0caf\u0ccd\u0ca4\u0cc1 \u0c85\u0ca8\u0ccd\u0ca8\u0cc2\u0ca6\u0ca8\u0ccd\u0ca8 \u0cae\u0cb0\u0cc6\u0cb8\u0cbf\u0ca6\u0ccd\u0ca6\u0cc7 \u0c88 \u0c9a\u0cb9\u0cbe. \u0cae\u0cc1\u0c82\u0c9c\u0cbe\u0ca8\u0cbf \u0c8e\u0ca6\u0ccd\u0ca6\u0cc1, \u0cae\u0ca8\u0cbf\u0cae\u0c82\u0ca6\u0cbf\u0c97\u0cc6\u0cb2\u0ccd\u0cb2 \u0c96\u0ca1\u0c95\u0ccd\u200c \u0c9a\u0cbe \u0cae\u0cbe\u0ca1\u0ccb\u0ca6\u0cc1 \u0ca8\u0c82\u0c97 \u0cb0\u0cc2\u0ca2\u0cbf \u0c86\u0c97\u0ccd\u0caf\u0cbe\u0ca6. \u0c86\u0ca6\u0cb0, \u0c92\u0c82\u0ca6\u0cc6\u0cb0\u0ca1\u0cc1 \u0ca6\u0cbf\u0ca8\u0ca6\u0cbf\u0c82\u0ca6 \u0c9a\u0cbe \u0c95\u0cc1\u0ca1\u0cbf\u0caf\u0ccb\u0c95\u0cc2 \u0c8f\u0ca8\u0ccb \u0cac\u0ccd\u0caf\u0cbe\u0cb8\u0cb0. \u0c9a\u0cb9\u0cbe\u0ca6 \u0cb5\u0cbe\u0c9f\u0cbf (\u0c95\u0caa\u0ccd\u200c) \u0cb9\u0cbf\u0ca1\u0cbf\u0ca6\u0cbe\u0c97, \u0cac\u0cc6\u0cb0\u0cb3\u0cc1\u0c97\u0cb3\u0cbf\u0c97\u0cc6 \u0ca8\u0ca1\u0cc1\u0c95 \u0cb9\u0cc1\u0c9f\u0cbe\u00a4\u0ca6. \u00a0\u0c86 \u0c95\u0c82\u0caa\u0ca8\u0ca6 \u0ca4\u0cc1\u0ca6\u0cbf \u0cb9\u0cbf\u0ca1\u0cbf\u0ca6\u0cc1 \u0ca8\u0ccb\u0ca1\u0cbf\u0ca6\u0ccd\u0cb0, \u0c85\u0cb2\u0ccd\u0cb2\u0cbf \u0c97\u0cbf\u0cb0\u0ca1\u0ccd\u0ca1\u0cbf \u0c97\u0ccb\u0cb5\u0cbf\u0c82\u0ca6\u0cb0\u0cbe\u0c9c\u0cc1 \u0c95\u0cbe\u0ca3\u0cbf\u0cb8\u0ccd\u0ca4\u0cbe\u0cb0. \u0c85\u0cb5\u0cb0\u0cc1 \u0cae\u0cca\u0ca8\u0ccd\u0ca8\u0cc6 \u0ca8\u0cae\u0ccd\u0cae\u0ca8\u0ccd\u0ca8\u0cc6\u0cb2\u0ccd\u0cb2 \u0cac\u0cbf\u0c9f\u0ccd\u0c9f\u0cc1 \u0cb9\u0cca\u0c82\u0c9f\u0ccd\u0cb0\u0cbe. \u0c85\u0cb5\u0cb0 \u0caa\u0ca4\u0ccd\u0ca8\u0cbf \u0ca4\u0cb0\u0c95\u0cbe\u0cb0\u0cbf \u0ca4\u0cb0\u0cc2\u0c95\u0c82\u0ca4 \u0cae\u0cbe\u0cb0\u0ccd\u0c95\u0cc6\u0c9f\u0ccd\u200c\u0c97\u0cc6 \u0cb9\u0ccb\u0c97\u0ccd\u0caf\u0cbe\u0cb0. \u0c87\u0cb5\u0cb0\u0cc1 \u0c92\u0c82\u0ca6\u0cc1 \u0c95\u0caa\u0ccd\u200c \u0c96\u0ca1\u0c95\u0ccd\u200c \u0c9a\u0cbe \u0cae\u0cbe\u0ca1\u0cbf, \u0c85\u0ca6\u0ca8\u0ccd\u0ca8\u0cc1 \u0c95\u0cc1\u0ca1\u0cc0\u0ca4\u0cbe \u0c95\u0cc1\u0cb0\u0ccd\u0c9a\u0cbf \u0cae\u0ccd\u0caf\u0cbe\u0cb2\u0cc6 \u0c95\u0cc1\u0c82\u0ca4\u0cbe\u0cb0. \u0c9a\u0cbe \u0caa\u0cc2\u0cb0\u0cbe \u0c95\u0cc1\u0ca1\u0cc1\u0ca6\u0cc1, \u0cb9\u0cbe\u0c97\u0cc6 \u0c95\u0caa\u0ccd\u200c \u0cb9\u0cbf\u0ca1\u0c95\u0cc6\u0cc2\u0c82\u0ca1\u0cc7 \u0caa\u0ccd\u0cb0\u0cbe\u0ca3 \u0cac\u0cbf\u0c9f\u0ccd\u0c9f\u0cbe\u0cb0. \u0c85\u0cb5\u0cb0\u0cc1 \u0ca8\u0cae\u0ccd\u0cae\u0ca8\u0cbf \u0cac\u0cbe\u0c9c\u0cc2\u0ca8\u0cc7 \u0c87\u0ca6\u0ccd\u0cb0\u0cc2, \u0c9a\u0cbe \u0cae\u0cbe\u0ca1\u0ccd\u0ca4\u0cbf\u0ca6\u0ccd\u0cb0\u0cc1 \u0c85\u0c82\u0ca4 \u0c97\u0cc6\u0cc2\u0ca4\u0ccd\u0ca4\u0cbe\u0c97\u0cbf\u0ca6\u0ccd\u0ca6\u0cc7 \u0ca8\u0c82\u0c97 \u0c86\u0cb5\u0cbe\u0c97.", "\u0ca8\u0ca8\u0ccd\u0ca8 \u0c9a\u0cb9\u0cbe\u0c95\u0ccd\u0c95 \u0c9a\u0cb0\u0cbf\u0ca4\u0ccd\u0cb0\u0cc6\u0caf\u0cc7 \u0c90\u0ca4\u0cbf. \u0ca7\u0cbe\u0cb0\u0cb5\u0cbe\u0ca1\u0ca6 \u0cae\u0cbe\u0cb3\u0cae\u0ca1\u0ccd\u0ca1\u0cbf\u0caf\u0cb2\u0ccd\u0cb2\u0cbf \u0cae\u0cc6\u0c9f\u0ccd\u0cb0\u0cbf\u0c95\u0ccd\u0caf\u0cc1\u0cb2\u0cc7\u0cb6\u0ca8\u0ccd\u200c \u0c93\u0ca6\u0ccb\u0cb5\u0cbe\u0c97 \u0cb0\u0cc2\u0cae\u0ccd\u200c \u0cae\u0cbe\u0ca1\u0ccd\u0c95\u0cca\u0c82\u0ca1\u0cbf\u0ca6\u0ccd\u0ca6\u0cc6. \u0cb0\u0cc2\u0cae\u0cbf\u0c97\u0cc6 \u0caf\u0cbe\u0cb5\u0cbe\u0c97\u0ccd\u0cb2\u0cc2 \u0cac\u0cc0\u0c9a\u0cbf \u0cac\u0cb0\u0ccd\u0ca4\u0cbf\u0ca6\u0ccd\u0cb0\u0cc1. \u0ca8\u0ca8\u0ccd\u0ca8 \u0c95\u0cc8\u0caf \u0c9a\u0cbe \u0c95\u0cc1\u0ca1\u0cbf\u0caf\u0ccb\u0ca6\u0cc1 \u0c85\u0c82\u0ca6\u0ccd\u0cb0\u0cc6 \u0c85\u0cb5\u0cb0\u0cbf\u0c97\u0cc7\u0ca8\u0ccb \u0cb8\u0c82\u0cad\u0ccd\u0cb0\u0cae \u0c87\u0ca6\u0ccd\u0cb9\u0c82\u0c97. \u0c92\u0c82\u0ca6\u0ccd\u0cb8\u0cb2 \u0c85\u0cb5\u0cb0\u0cc1 \u0c95\u0cc7\u0cb3\u0cbf\u0ca6\u0ccd\u0cb0\u0cc1; \"\u0ca8\u0cc0\u0cb5\u0cc1 \u0c93\u0ca6\u0cc1 \u0cae\u0cc1\u0c97\u0cbf\u0ca6\u0ccd\u0cae\u0cc7\u0cb2\u0cc6 \u0c8f\u0ca8\u0ccd\u200c \u0cae\u0cbe\u0ca1\u0ccd\u0cac\u0cc7\u0c95\u0cc1 \u0c85\u0c82\u0ca4\u0cbf\u0ca6\u0ccd\u0ca6\u0cc0\u0cb0\u0cbf?'. \"\u0caa\u0ccd\u0cb0\u0cbe\u0ca7\u0ccd\u0caf\u0cbe\u0caa\u0c95\u0ca8\u0cbe\u0c97\u0ccd\u0cac\u0cc7\u0c95\u0cc1' \u0c85\u0c82\u0ca4 \u0cae\u0cc1\u0c97\u0ccd\u0ca7\u0cb5\u0cbe\u0c97\u0cbf \u0c89\u0ca4\u0ccd\u0ca4\u0cb0\u0cbf\u0cb8\u0cbf\u0ca6\u0ccd\u0ca6\u0cc6. \u0c85\u0ca6\u0c95\u0ccd\u0c95\u0cb5\u0cb0\u0cc1, \"\u0c85\u0ca6\u0cc6\u0cb2\u0ccd\u0cb2 \u0cac\u0ccd\u0caf\u0cbe\u0ca1\u0ccd\u0cb0\u0cc0... \u0ca8\u0cc0\u0cb5\u0cc1 \u0c9a\u0cc6\u0cc2\u0cb2\u0cca \u0c9a\u0cbe \u0cae\u0cbe\u0ca1\u0ccd\u0ca4\u0cc0\u0cb0\u0cbf; \u0c92\u0c82\u0ca6\u0cc1 \u0c9a\u0cbe \u0c85\u0c82\u0c97\u0cbf\u00a0\u0c87\u0ca1\u0cbf. \u0cac\u0cc7\u0c95\u0cbe\u0ca6\u0ccd\u0cb0, \u0c9f\u0cc7\u0cac\u0cb2\u0ccd\u200c \u0cae\u0ccd\u0caf\u0cbe\u0cb2\u0cc6 \u0c95\u0cc1\u0c82\u0ca4\u0cc1 \u0cb0\u0cca\u0c95\u0ccd\u0c95 \u0c87\u0cb8\u0ccd\u0c95\u0cca\u0cb3\u0ccd\u0cb3\u0ccb\u0c95 \u0ca8\u0cbe \u0cac\u0cb0\u0ccd\u0ca4\u0cc0\u0ca8\u0cbf' \u0c85\u0c82\u0ca6\u0ccd\u0cb0\u0cc1.", "\u0c9a\u0cb9\u0cbe\u0ca6\u0c82\u0ca4\u0cc6\u0caf\u0cc7 \u0ca8\u0ca8\u0ccd\u0ca8 \u0cb9\u0cc3\u0ca6\u0caf\u0ca6\u0cbe\u0cb3\u0c95\u0ccd\u0c95\u0cc6 \u0ca7\u0cbe\u0cb0\u0cc6\u0caf\u0cbe\u0c97\u0cbf \u0c87\u0cb3\u0cbf\u0ca6\u0cbf\u0ca6\u0ccd\u0ca6\u0cc1 \u0caa\u0ca6\u0ccd\u0caf\u0c97\u0cb3\u0cc1. \u0c95\u0cc1\u0cb5\u0cc6\u0c82\u0caa\u0cc1, \u0cac\u0cc7\u0c82\u0ca6\u0ccd\u0cb0\u0cc6, \u0cae\u0ca7\u0cc1\u0cb0\u0c9a\u0cc6\u0ca8\u0ccd\u0ca8\u0cb0\u0cc1, \u0ca8\u0cb0\u0cb8\u0cbf\u0c82\u0cb9\u0cb8\u0ccd\u0cb5\u0cbe\u0cae\u0cbf\u0caf\u0cb5\u0cb0 \u0c95\u0cb5\u0cbf\u0ca4\u0cc6\u0c97\u0cb3\u0cc1 \u0ca8\u0ca8\u0ccd\u0ca8\u0ca8\u0ccd\u0ca8\u0cc1 \u0cad\u0cbe\u0cb5\u0c9c\u0cc0\u0cb5\u0cbf\u0caf\u0cbe\u0c97\u0cbf \u0cb0\u0cc2\u0caa\u0cbf\u0cb8\u0cbf\u0ca6\u0cb5\u0cc1. \u0cac\u0cb9\u0cc1\u0cb6\u0c83 \u0c87\u0cb5\u0cb0 \u0caa\u0ccd\u0cb0\u0cad\u0cbe\u0cb5\u0cb5\u0cc7 \u0c87\u0ca6\u0ccd\u0ca6\u0cbf\u0cb0\u0cac\u0cc7\u0c95\u0cc1, \u0c97\u0ca6\u0c97\u0ca6\u0c82\u0ca5 \u0ca6\u0c9f\u0ccd\u0c9f \u0cac\u0caf\u0cb2\u0cc1\u0cb8\u0cc0\u0cae\u0cc6\u0caf\u0cb2\u0ccd\u0cb2\u0cbf \u0cb9\u0cc1\u0c9f\u0ccd\u0c9f\u0cbf, \u0ca7\u0cbe\u0cb0\u0cb5\u0cbe\u0ca1\u0ca6\u0c82\u0ca5 \u0c85\u0cb0\u0cc6\u0cac\u0caf\u0cb2\u0cc1\u0cb8\u0cc0\u0cae\u0cc6\u0c97\u0cc6 \u0cac\u0c82\u0ca6\u0cb0\u0cc2, \u0ca8\u0ca8\u0ccd\u0ca8 \u0ca8\u0cbe\u0cb2\u0cbf\u0c97\u0cc6\u0c97\u0cc6 \u0c9c\u0cb5\u0cbe\u0cb0\u0cbf \u0cad\u0cbe\u0cb7\u0cc6 \u0c85\u0c82\u0c9f\u0cbf\u0ca4\u0cc7 \u0cb5\u0cbf\u0ca8\u0cbe\u0c83 \u0ca8\u0ca8\u0ccd\u0ca8 \u0caa\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0c85\u0ca6\u0cc1 \u0c87\u0ca3\u0cc1\u0c95\u0cb2\u0cbf\u0cb2\u0ccd\u0cb2. \u0c85\u0ca6\u0c95\u0ccd\u0c95\u0cc6 \u0c87\u0ca8\u0ccd\u0ca8\u0cca\u0c82\u0ca6\u0cc1 \u0c95\u0cbe\u0cb0\u0ca3 \u0c88 \u0ca7\u0cbe\u0cb0\u0cb5\u0cbe\u0ca1. \u0c87\u0cb2\u0ccd\u0cb2\u0cbf \u0ca8\u0cbe\u0ca8\u0cc1 \u0caa\u0cc1\u0c9f\u0ccd\u0c9f \u0cae\u0cb2\u0cc6\u0ca8\u0cbe\u0ca1\u0ca8\u0ccd\u0ca8\u0cc1 \u0c95\u0c82\u0ca1\u0cc6. \u0c95\u0cc1\u0cb5\u0cc6\u0c82\u0caa\u0cc1 \u0c85\u0cb5\u0cb0 \u0ca8\u0cbf\u0cb8\u0cb0\u0ccd\u0c97 \u0caa\u0ccd\u0cb0\u0cc0\u0ca4\u0cbf, \u0cac\u0cc7\u0c82\u0ca6\u0ccd\u0cb0\u0cc6\u0caf \u0c9c\u0cbe\u0ca8\u0caa\u0ca6 \u0cb8\u0ca4\u0ccd\u0cb5, \u0c95\u0cc6\u0c8e\u0cb8\u0ccd\u200c\u0ca8 \u0caa\u0ccd\u0cb0\u0cc7\u0cae\u0ca6 \u0ca0\u0cc7\u0c82\u0c95\u0cbe\u0cb0, \u0c87\u0cb5\u0cc6\u0cb2\u0ccd\u0cb2 \u0ca8\u0ca8\u0ccd\u0ca8\u0cca\u0cb3\u0c97 \u0cb9\u0ccd\u0caf\u0cbe\u0c82\u0c97\u0cc6 \u0caa\u0cbe\u0c95\u0c97\u0cc6\u0cc2\u0c82\u0ca1\u0cb5\u0ccb, \u0ca8\u0cbe \u0c85\u0cb0\u0cbf\u0caf\u0cc6.\u00a0", "\u0ca8\u0cbe\u0ca8\u0cc1 \u0ca7\u0cbe\u0cb0\u0cb5\u0cbe\u0ca1\u0c95\u0ccd\u0c95\u0cc6 \u0cac\u0c82\u0ca6\u0cc1 \u0c8e\u0caa\u0ccd\u0caa\u0ca4\u0ccd\u0ca4\u0cc8\u0ca6\u0cc1 \u0cb5\u0cb0\u0ccd\u0cb7 \u0c86\u0ca4\u0cc1. \u0c86\u0c97 \u0ca4\u0cc1\u0c82\u0cac\u0cbe \u0cae\u0cb0\u0c97\u0cbf\u0ca1\u0c97\u0cb3\u0cc1 \u0c87\u0ca6\u0cc1\u00cc. \u0ca6\u0ccd\u0cb5\u0cbf\u0caa\u0ca5 \u0cb0\u0cb8\u0ccd\u0ca4\u0cc6, \u0cb9\u0cc6\u0ca6\u0ccd\u0ca6\u0cbe\u0cb0\u0cbf\u0c97\u0cb3\u0cc1 \u0c87\u0ca6\u0ccd\u0ca6\u0cbf\u0cb0\u0cb2\u0cbf\u0cb2\u0ccd\u0cb2. \u0cb0\u0cb8\u0ccd\u0ca4\u0cc6\u0caf \u0c87\u0c95\u0ccd\u0c95\u0cc6\u0cb2\u0c97\u0cb3\u0cb2\u0ccd\u0cb2\u0cbf \u0c86\u0c95\u0cbe\u0cb6 \u0cae\u0cb2\u0ccd\u0cb2\u0cbf\u0c97\u0cc6 \u0cac\u0cb3\u0ccd\u0cb3\u0cbf\u0c97\u0cb3\u0cc1 \u0cb9\u0cac\u0ccd\u0cac\u0cbf\u0ca6\u0ccd\u0ca6\u0cb5\u0cc1. \u0c86\u0c97 \u0cae\u0cb3\u0cc7\u0ca8\u0cc2 \u0cad\u0cbe\u0cb3. \u0cb6\u0ccd\u0cb0\u0cbe\u0cb5\u0ca3 \u0cae\u0cbe\u0cb8\u0ca6\u0cbe\u0c97 \u0c9c\u0cbf\u0c9f\u0cbf\u0c9c\u0cbf\u0c9f\u0cbf; \u0cb8\u0ccb\u0ca8\u0cc6 \u0cae\u0cb3\u0cc6 \u0c85\u0c82\u0ca4\u0cbe\u0cb0 \u0ca8\u0ccb\u0ca1\u0ccd\u0cb0\u0cbf \u0c85\u0ca6\u0cc1. \u0cac\u0cc6\u0cb0\u0cb3\u0cc1 \u0cb8\u0c82\u0ca7\u0cc1\u0c97\u0cb3\u0cc1 \u0cb8\u0cc6\u0c9f\u0cc0\u0ca4\u0cbf\u0ca6\u0cc1\u00cc. \u0c85\u0cb7\u0ccd\u0c9f\u0cc1 \u0cb6\u0cc0\u0ca4\u0cb2; \u0c95\u0cc6\u0c82\u0caa\u0ca8\u0cc6 \u0c95\u0cc6\u0cb8\u0cb0\u0cc1. \u0c88\u0c97 \u0ca8\u0cc6\u0cb2\u0c95\u0ccd\u0c95\u0cc6 \u0c95\u0cbe\u0c82\u0c95\u0ccd\u0cb0\u0cc0\u0c9f\u0cc1 \u0cac\u0cbf\u0ca6\u0ccd\u0ca6\u0cbe\u0ca6, \u0c95\u0cbe\u0cb2\u0cbf\u0c97\u0cbf \u0c95\u0cc6\u0cb8\u0cb0\u0cc2 \u0cae\u0cc6\u0ca4\u0ccd\u0ca4\u0c82\u0c97\u0cbf\u0cb2\u0ccd\u0cb2. \u0c97\u0cbf\u0ca1\u0c97\u0cb3\u0cc1 \u0c95\u0cae\u0ccd\u0cae\u0cbf \u0c86\u0c97\u0ccd\u0caf\u0cbe\u0cb5. \u0c86\u0c97 \u0c87\u0ca6\u0ccd\u0ca6 \u0c8f\u0cb3\u0cc6\u0c82\u0c9f\u0cc1 \u0c95\u0cc6\u0cb0\u0cc6\u0c97\u0cb3\u0cc1 \u0c88\u0c97 \u0c95\u0ca3\u0ccd\u0ca3\u0cbf\u0c97\u0cc6 \u0cac\u0cc0\u0cb3\u0ccd\u0cb3\u0ccb\u0ca6\u0cbf\u0cb2\u0ccd\u0cb2.\u00a0", "\u0c92\u0c82\u0ca6\u0cc1 \u0cae\u0cc1\u0c82\u0c9c\u0cbe\u0cb5\u0cbf\u0ca8\u0cb2\u0ccd\u0cb2\u0cbf \u0cb8\u0ccb... \u0c8e\u0c82\u0ca6\u0cc1 \u0cb6\u0ccd\u0cb0\u0cc1\u0ca4\u0cbf\u0cb9\u0cbf\u0ca1\u0cbf\u0ca6\u0cc1 \u0cb8\u0cc1\u0cb0\u0cbf\u0caf\u0cc1\u0ca4\u0ccd\u0ca4\u0cbf\u0ca6\u0ccd\u0ca6 \u0c85\u0ca6\u0cc7 \u0cb8\u0ccb\u0ca8\u0cc6 \u0cae\u0cb3\u0cc6\u0c97\u0cc6 \u0cae\u0ccb\u0cb0\u0cc6\u0caf\u0cca\u0ca1\u0ccd\u0ca1\u0cbf \u0c95\u0cc1\u0c82\u0ca4\u0cbf\u0ca6\u0ccd\u0ca6\u0cc6. \u0cb9\u0c95\u0ccd\u0c95\u0cbf\u0c97\u0cb3 \u0c9a\u0cbf\u0cb2\u0cbf\u0caa\u0cbf\u0cb2\u0cbf. \u0c85\u0cb2\u0ccd\u0cb2\u0cc6\u0cb2\u0ccd\u0cb2\u0ccb \u0cae\u0cc2\u0cb2\u0ccd\u0caf\u0cbe\u0c97 \u0ca6\u0cc1\u0c82\u0cac\u0cbf\u0caf \u0c93\u0c82\u0c95\u0cbe\u0cb0 \u0c95\u0cbf\u0cb5\u0cbf\u0c97\u0cc6 \u0cac\u0cc0\u0cb3\u0cc1\u0ca4\u0ccd\u0ca4\u0cbf\u0ca4\u0ccd\u0ca4\u0cc1. \u0ca4\u0cc6\u0c82\u0c97\u0cc1 \u0c97\u0cb0\u0cbf\u0c97\u0cb3\u0cbf\u0c97\u0cc6 \u0cb8\u0cc1\u0cb3\u0cbf\u0c97\u0cbe\u0cb3\u0cbf \u0cb8\u0ccb\u0c95\u0cc1\u0ca4\u0cb2\u0cbf\u0ca4\u0ccd\u0ca4\u0cc1. \u0cb9\u0c9a\u0ccd\u0c9a\u0cc6\u0cb9\u0cb8\u0cc1\u0cb0\u0cbf\u0ca8 \u0caa\u0c9a\u0ccd\u0c9a\u0cc6 \u0cb9\u0cbe\u0cb8\u0cbf\u0ca8 \u0cb9\u0cbe\u0c97 \u0c85\u0c82\u0c97\u0cb3 \u0c95\u0cbe\u0ca3\u0cbf\u00a4\u0ca4\u0ccd\u0ca4\u0cc1. \u0c95\u0ca3\u0ccd\u0ca3\u0cc6\u0ca6\u0cc1\u0cb0\u0cc7 \u0c92\u0c82\u0ca6\u0cc1 \u0cac\u0ca3\u0ccd\u0ca3\u0ca6 \u0c9a\u0cbf\u0c9f\u0ccd\u0c9f\u0cc6 \u0c95\u0cc1\u0ca3\u0cbf\u0caf\u0cc1\u0ca4\u0ccd\u0ca4\u0cbf\u0ca4\u0ccd\u0ca4\u0cc1. \u0c86 \u0c95\u0ccd\u0cb7\u0ca3\u0cb5\u0cc7 \u0ca8\u0ca8\u0ccd\u0ca8\u0cca\u0cb3\u0c97\u0cc6 \u0cb9\u0cc1\u0c9f\u0ccd\u0c9f\u0cbf\u0ca6 \u0c95\u0cb5\u0cbf\u0ca4\u0cc6; \"\u0c92\u0c82\u0ca6\u0cc1 \u0cae\u0cc1\u0c82\u0c9c\u0cbe\u0cb5\u0cbf\u0ca8\u0cb2\u0cbf \u0ca4\u0cc1\u0c82\u0ca4\u0cc1\u0cb0\u0cbf\u0ca8 \u0cb8\u0ccb\u0ca8\u0cc6 \u0cae\u0cb3\u0cc6...'. \u0cb8\u0c82\u0c97\u0cc0\u0ca4\u0cbe \u0c95\u0c9f\u0ccd\u0c9f\u0cbf, \u0cac\u0cbf.\u0c86\u0cb0\u0ccd\u200c. \u0c9b\u0cbe\u0caf\u0cbe \u0c85\u0ca6\u0ca8\u0ccd\u0ca8 \u0cad\u0cbe\u0cb3 \u0c9b\u0cc6\u0cc2\u0cb2\u0ccb \u0cb9\u0cbe\u0ca1\u0ccd\u0caf\u0cbe\u0cb0.", "\u0ca8\u0cbe\u0ca8\u0cc1 \u0c8e\u0cb2\u0ccd\u0cb2\u0cb0\u0ca8\u0ccd\u0ca8\u0cc2 \u0c93\u0ca6\u0cbf\u0ca6\u0ccd\u0ca6\u0cc6. \u0cac\u0cc7\u0c82\u0ca6\u0ccd\u0cb0\u0cc6\u0caf\u0cb5\u0cb0\u0ca8\u0ccd\u0ca8\u0cc1 \u0ca4\u0cc1\u0cb8\u0cc1 \u0c9c\u0cbe\u0cb8\u0ccd\u0ca4\u0cbf \u0c93\u0ca6\u0cbf\u0ca6\u0ccd\u0ca6\u0cc6. \u0c85\u0cb5\u0cb0 \u0c95\u0cbe\u0cb5\u0ccd\u0caf\u0cb5\u0cbe\u0c9a\u0ca8\u0c97\u0cb3\u0ca8\u0ccd\u0ca8\u0cc1 \u0cb9\u0cc8\u0cb8\u0ccd\u0c95\u0cc2\u0cb2\u0ccd\u200c\u0ca8 \u0ca6\u0cbf\u0ca8\u0c97\u0cb3\u0cb2\u0ccd\u0cb2\u0cbf\u0ca6\u0ccd\u0ca6\u0cbe\u0c97\u0cb2\u0cc7 \u0c95\u0cc7\u0cb3\u0ccd\u0ca4\u0cbf\u0ca6\u0ccd\u0ca6\u0cc6. \u0c95\u0cc1\u0cb5\u0cc6\u0c82\u0caa\u0cc1 \u0c85\u0cb5\u0cb0 \u0c95\u0cbe\u0cb5\u0ccd\u0caf\u0c95\u0ccd\u0c95\u0c82\u0ca4\u0cc2 \u0c86\u0cb0\u0cbe\u0ca7\u0c95\u0ca8\u0cbe\u0c97\u0cbf\u0ca6\u0ccd\u0ca6\u0cc6. \u0c85\u0cb5\u0cb0\u0ca8\u0ccd\u0ca8\u0cc1 \u0ca8\u0cbe\u0ca8\u0cc1 \u0cae\u0cca\u0ca6\u0cb2\u0cc1 \u0c95\u0c82\u0ca1\u0cbf\u0ca6\u0ccd\u0ca6\u0cc1, \u0cae\u0cc8\u0cb8\u0cc2\u0cb0\u0cbf\u0ca8\u0ccd\u0caf\u0cbe\u0c97. \u0cb8\u0cbe\u0cb9\u0cbf\u0ca4\u0ccd\u0caf \u0cb8\u0cae\u0ccd\u0cae\u0cc7\u0cb3\u0ca8\u0ca6 \u0cb5\u0cc7\u0cb3\u0cc6. \u0c85\u0ca6\u0cc1 1955, \u0cb6\u0cbf\u0cb5\u0cb0\u0cbe\u0cae \u0c95\u0cbe\u0cb0\u0c82\u0ca4\u0cb0\u0cc1 \u0c86\u0c97 \u0cb8\u0cae\u0ccd\u0cae\u0cc7\u0cb3\u0ca8\u0ca6 \u0cb8\u0cb0\u0ccd\u0cb5\u0cbe\u0ca7\u0ccd\u0caf\u0c95\u0ccd\u0cb7\u0cb0\u0cc1. \u0cac\u0cb8\u0cb5\u0cb0\u0cbe\u0c9c \u0c95\u0c9f\u0ccd\u0c9f\u0cbf\u00e0\u0cae\u0ca8\u0cbf \u0cae\u0ca4\u0ccd\u0ca4\u0cc1 \u0ca8\u0ca8\u0c97 \u0cae\u0cb9\u0cb0\u0cbe\u0c9c \u0c95\u0cbe\u0cb2\u0cc7\u0c9c\u0cbf\u0ca8\u0cb2\u0ccd\u0cb2\u0cbf \u0cb5\u0cb8\u0ca4\u0cbf \u0c95\u0cb2\u0ccd\u0caa\u0cbf\u0cb8\u0cbf\u0ca6\u0ccd\u0cb0\u0cc1. \u0cac\u0cc6\u0cb3\u0c97\u0ccd\u0c97\u0cc6\u0ca6\u0ccd\u0ca6\u0cc1 \u0c9a\u0cbe \u0c95\u0cc1\u0ca1\u0cc0\u0ca4\u0cbf\u0ca6\u0ccd\u0cb5\u0cbf. \u0c95\u0cc1\u0cb5\u0cc6\u0c82\u0caa\u0cc1 \u0cac\u0c82\u0ca6\u0cc1 \u0c95\u0ca6 \u0cac\u0ca1\u0cbf\u0ca6\u0ccd\u0cb0\u0cc1. \u0c95\u0c9f\u0ccd\u0c9f\u0cbf\u00e0\u0cae\u0ca8\u0cbf \u0cad\u0cbe\u0cb3 \u0cb8\u0cbf\u0c97\u0cb0\u0cc7\u0c9f\u0cc1 \u0cb8\u0cc7\u0ca6\u0ccb\u0cb0\u0cc1. \u0cb0\u0cc2\u0cae\u0ccd\u200c \u0ca4\u0cc1\u0c82\u0cac\u0cbe \u0cb9\u0cca\u0c97\u0cc6. \u0cac\u0cbe\u0c97\u0cbf\u0cb2\u0cc1 \u0ca4\u0cc6\u0cb0\u0cc6\u0ca6\u0cbe\u0c95\u0ccd\u0cb7\u0ca3, \u0c95\u0cc1\u0cb5\u0cc6\u0c82\u0caa\u0cc1 \u0c85\u0cb5\u0cb0 \u0cae\u0cc2\u0c97\u0cbf\u0c97\u0cc6 \u0cb8\u0cbf\u0c97\u0cb0\u0cc7\u0c9f\u0cbf\u0ca8 \u0cb9\u0cca\u0c97\u0cc6 \u0cb0\u0cbe\u0c9a\u0cbf\u0ca4\u0cc1. \u0ca8\u0cbe\u0cb5\u0cc1 \u0c97\u0cbe\u0cac\u0cb0\u0cbf \u0c86\u0ca6\u0ccd\u0cb5\u0cbf. \u0c86\u0ca6\u0cb0\u0cc6, \u0c85\u0cb5\u0cb0\u0cc1 \"\u0cb5\u0ccd\u0caf\u0cb5\u0cb8\u0ccd\u0ca5\u0cc6 \u0cb8\u0cb0\u0cbf \u0c87\u0ca6\u0cc6\u0caf\u0cbe? \u0cb0\u0cbe\u0ca4\u0ccd\u0cb0\u0cbf \u0c9a\u0cc6\u0ca8\u0ccd\u0ca8\u0cbe\u0c97\u0cbf \u0ca8\u0cbf\u0ca6\u0ccd\u0ca6\u0cc6 \u0cae\u0cbe\u0ca1\u0cbf\u0ca6\u0ccd\u0cb0\u0cbe? \u0c9a\u0cb9\u0cbe \u0c95\u0cc1\u0ca1\u0cbf\u0ca6\u0ccd\u0cb0\u0cbe?' \u0c8e\u0c82\u0ca6\u0cc1 \u0c95\u0cc7\u0cb3\u0cbf \u0cb5\u0cbe\u0caa\u0cb8\u0cc1 \u0cb9\u0ccb\u0ca6\u0ccd\u0cb0\u0cc1.", "1966\u0cb0\u0cb2\u0ccd\u0cb2\u0cbf \u0c85\u0cb5\u0cb0\u0cbf\u0c97\u0cc6 \u0ca8\u0cae\u0ccd\u0cae \u0ca7\u0cbe\u0cb0\u0cb5\u0cbe\u0ca1 \u0cb5\u0cbf\u0cb5\u0cbf\u0caf\u0cbf\u0c82\u0ca6 \u0ca1\u0cbe\u0c95\u0ccd\u0c9f\u0cb0\u0cc7\u0c9f\u0ccd\u200c \u0c95\u0cc6\u0cc2\u0c9f\u0ccd\u0c9f\u0cc6\u0cb5\u0cc1. \u0c86 \u0cb9\u0cca\u0ca4\u0ccd\u0ca4\u0cbf\u0c97\u0cc6 \u0ca8\u0cbe\u0ca8\u0cc1 \u0cac\u0cb0\u0cc6\u0ca6\u0cbf\u0ca6\u0ccd\u0ca6 \"\u0cb5\u0cbf\u0cb6\u0ccd\u0cb5 \u0cb5\u0cbf\u0ca8\u0cc2\u0ca4\u0ca8 \u0cb5\u0cbf\u0ca6\u0ccd\u0caf\u0cbe\u0c9a\u0cc7\u0ca4\u0ca8...' \u0caa\u0ca6\u0ccd\u0caf \u0c8e\u0cb2\u0ccd\u0cb2\u0cc6\u0ca1\u0cc6 \u0cb9\u0cac\u0ccd\u0cac\u0cbf\u0ca4\u0ccd\u0ca4\u0cc1. \u0c87\u0ca6\u0ca8\u0ccd\u0ca8\u0cc1 \u0c85\u0ca8\u0ca7\u0cbf\u0c95\u0cc3\u0ca4 \u0ca8\u0cbe\u0ca1\u0c97\u0cc0\u0ca4\u0cc6 \u0c85\u0c82\u0ca4 \u0cb9\u0cc7\u0cb3\u0cc6\u0cc2\u00aa\u00e0\u0cb0\u0cc2 \u0c87\u0ca6\u0ccd\u0ca6\u0cbe\u0cb0. \u0c85\u0c82\u0ca6\u0cc1 \u0c97\u0cc6\u0cb8\u0ccd\u0c9f\u0ccd\u200c\u0cb9\u0ccc\u0cb8\u0ccd\u200c\u0ca8\u0cb2\u0ccd\u0cb2\u0cbf \u0ca4\u0c82\u0c97\u0cbf\u0ca6\u0ccd\u0ca6 \u0c95\u0cc1\u0cb5\u0cc6\u0c82\u0caa\u0cc1 \u0ca8\u0ca8\u0ccd\u0ca8\u0ca8\u0ccd\u0ca8\u0cc1 \u0c95\u0cb0\u0cc6\u0ca6\u0cc1, \"\"\u0ca8\u0cbf\u0cae\u0ccd\u0cae \u0c95\u0cb5\u0cbf\u0ca4\u0cc6 \"\u0cb5\u0cbf\u0cb6\u0ccd\u0cb5 \u0cad\u0cbe\u0cb0\u0ca4\u0cbf\u0c97\u0cc6 \u0c95\u0ca8\u0ccd\u0ca8\u0ca1\u0ca6\u0cbe\u0cb0\u0ca4\u0cbf'\u0caf \u0cb5\u0cbf\u0cb6\u0ccd\u0cb5 \u0cb5\u0cbf\u0ca8\u0cc2\u0ca4\u0ca8 \u0cb9\u0cbe\u0ca1\u0cc1 \u0cac\u0cb9\u0cb3 \u0c9a\u0cc6\u0ca8\u0ccd\u0ca8\u0cbe\u0c97\u0cbf\u0ca6\u0cc6'' \u0c85\u0c82\u0ca6\u0cbe\u0c97, \u0ca8\u0c82\u0c97 \u0cb0\u0ccb\u0cae\u0cbe\u0c82\u0c9a\u0ca8 \u0c86\u0ca4\u0cc1.", "\u0c85\u0ca8\u0cc7\u0c95\u0cb0\u0cc1 \u0ca8\u0c82\u0c97 \u0c85\u0c9c\u0cbe\u0ca4\u0cb6\u0ca4\u0ccd\u0cb0\u0cc1 \u0caa\u0c9f\u0ccd\u0c9f \u0c95\u0c9f\u0ccd\u0caf\u0cbe\u0cb0. \u0c95\u0cc6\u0c8e\u0cb8\u0ccd\u200c\u0ca8\u0cb0\u0ca8\u0ccd\u0ca8\u0cc1 \u0ca8\u0ccb\u0ca1\u0cbf\u0ca6\u0ccd\u0cb0 \u0c85\u0ca1\u0cbf\u0c97\u0cb0\u0cc1 \u0c95\u0cc6\u0c82\u0ca1 \u0c86\u0c97\u0ccd\u0ca4\u0cbf\u0ca6\u0ccd\u0cb0\u0cc1; \u0c85\u0ca1\u0cbf\u0c97\u0cb0\u0ca8\u0ccd\u0ca8\u0cc1 \u0ca8\u0ccb\u0ca1\u0cbf\u0ca6\u0ccd\u0cb0 \u0cae\u0cc8\u0cb8\u0cc2\u0cb0\u0cbf\u0ca8\u0cb5\u0cb0\u0cbf\u0c97\u0cc6 \u0c86\u0c97\u0ccd\u0ca4\u0cbf\u0cb0\u0ccd\u0cb2\u0cbf\u0cb2\u0ccd\u0cb2. \u0c88 \u0cae\u0cc1\u0cb8\u0cbf\u0cae\u0cc1\u0cb8\u0cbf \u0c97\u0cc1\u0ca6\u0ccd\u0ca6\u0cbe\u0c9f \u0cb8\u0cbe\u0cb9\u0cbf\u0ca4\u0ccd\u0caf\u0ca6 \u0c85\u0c82\u0c97\u0cb3\u0ca6\u0cbe\u0c97 \u0c87\u0ca6\u0ccd\u0ca6\u0cbf\u0ca6\u0ccd\u0ca6\u0cc7. \u0ca8\u0ca8\u0ccd\u0ca8 \u0c95\u0ca3\u0ccd\u0ca3\u0cbf\u0c97\u0cc6 \u0c95\u0cc6\u0c9f\u0ccd\u0c9f\u0ca6\u0ccd\u0ca6\u0cc1 \u0c8e\u0ca8\u0ccd\u0ca8\u0cc1\u0cb5\u0c82\u0ca5\u0ca6\u0ccd\u0ca6\u0cc1 \u0c95\u0cbe\u0ca3\u0cc6\u0cc2\u00d5\u00e0\u0ca6\u0cc7 \u0c87\u0cb2\u0ccd\u0cb2. \u0cb5\u0ccd\u0caf\u0c95\u0ccd\u0ca4\u0cbf\u0c97\u0cb3\u0cc1 \u0c95\u0c82\u0ca1\u0cbe\u0c97, \u0c98\u0c9f\u0ca8\u0cc6\u0c97\u0cb3\u0ca8\u0ccd\u0ca8\u0cc1 \u0ca8\u0ccb\u0ca1\u0cbf\u0ca6\u0cbe\u0c97, \u0cb8\u0ca8\u0ccd\u0ca8\u0cbf\u0cb5\u0cc7\u0cb6\u0c97\u0cb3\u0cc1 \u0c95\u0ca3\u0ccd\u0cae\u0cc1\u0c82\u0ca6\u0cc6 \u0c95\u0cc1\u0ca3\u0cbf\u0ca6\u0cbe\u0c97 \u0ca8\u0cbe\u0ca8\u0cc1 \u0ca8\u0ccb\u0ca1\u0ccb\u0ca6\u0cc1, \u0c85\u0cb5\u0cc1\u0c97\u0cb3\u0cb2\u0ccd\u0cb2\u0cbf\u0ca8 \u0c92\u0cb3\u0ccd\u0cb3\u0cc7 \u0c85\u0c82\u0cb6\u0c97\u0cb3\u0ca8\u0ccd\u0ca8\u0cb7\u0ccd\u0c9f\u0cc7. \u0cb5\u0ccd\u0caf\u0c95\u0ccd\u0ca4\u0cbf\u0c97\u0cb3\u0cc1 \u0c8e\u0cb2\u0ccd\u0cb0\u0cc2 \u0caa\u0cc2\u0cb0\u0ccd\u0ca3 \u0c95\u0cc6\u0c9f\u0ccd\u0c9f\u0cbf\u0cb0\u0ccb\u0ca6\u0cbf\u0cb2\u0ccd\u0cb2. \u0ca8\u0c82\u0c97 \u0c8e\u0cb2\u0ccd\u0cb2\u0cb0\u0cc2 \u0cac\u0cc7\u0c95\u0cc1; \u0ca8\u0cb5\u0ccb\u0ca6\u0caf\u0ca6\u0cb5\u0cb0\u0cc2 \u0cac\u0cc7\u0c95\u0cc1, \u0ca8\u0cb5\u0ccd\u0caf\u0cb0\u0cc2 \u0cac\u0cc7\u0c95\u0cc1, \u0ca6\u0cb2\u0cbf\u0ca4- \u0cac\u0c82\u0ca1\u0cbe\u0caf\u0ca6\u0cb5\u0cb0\u0cc2 \u0cac\u0cc7\u0c95\u0cc1. \u0caf\u0cbe\u0cb0\u0cca\u0c82\u0ca6\u0cbf\u0c97\u0cc2 \u0ca8\u0cbe\u0ca8\u0cc1 \u0ca6\u0ccd\u0cb5\u0cc7\u0cb7 \u0c95\u0c9f\u0ccd\u0c95\u0cca\u0cb3\u0ccd\u0cb3\u0ccb\u0cb2\u0ccd\u0cb2. \u0cac\u0cb8\u0cb5\u0ca3\u0ccd\u0ca3\u0ca8\u0cb5\u0cb0\u0cc1 \u0cb9\u0cc7\u0cb3\u0cbe\u0cb0\u0cb2\u0cbf, \"\u0c85\u0ca8\u0ccd\u0caf\u0cb0\u0cbf\u0c97\u0cc6 \u0c85\u0cb8\u0cb9\u0ccd\u0caf \u0caa\u0ca1\u0cac\u0cc7\u0ca1, \u0c87\u0ca6\u0cbf\u0cb0 \u0cb9\u0cb3\u0cbf\u0caf\u0cb2\u0cc1\u0cac\u0cc7\u0ca1' \u0c85\u0c82\u0ca4. \u0c85\u0ca6\u0cc7 \u0ca8\u0ca8\u0ccd\u0ca8 \u0c85\u0c82\u0ca4\u0cb0\u0c82\u0c97 \u0cb6\u0cc1\u0ca6\u0ccd\u0ca7\u0cbf.", "\"\u0c95\u0ca3\u0cb5\u0cbf\u0caf\u0cb5\u0cb0\u0cbf\u0c97\u0cc6 \u0cb5\u0cbf\u0cae\u0cb6\u0cbe\u00ec \u0cb2\u0ccb\u0c95 \u0cb8\u0cb0\u0cbf\u0caf\u0cbe\u0c97\u0cbf \u0ca8\u0ccd\u0caf\u0cbe\u0caf \u0c92\u0ca6\u0c97\u0cbf\u0cb8\u0cbf\u0cb2\u0ccd\u0cb2. \u0c85\u0cb5\u0cb0\u0cc1 \u0caa\u0ccd\u0cb0\u0cb8\u0cbe\u0cb0\u0cbe\u0c82\u0c97 \u0ca8\u0cbf\u0cb0\u0ccd\u0ca6\u0cc7\u0cb6\u0c95\u0cb0\u0cbe\u0c97\u0cbf\u0ca6\u0ccd\u0ca6\u0cc7 \u0c87\u0ca6\u0c95\u0ccd\u0c95\u0cc6 \u0c95\u0cbe\u0cb0\u0ca3. \u0caa\u0ccd\u0cb0\u0cbe\u0ca7\u0ccd\u0caf\u0cbe\u0caa\u0c95\u0cb0\u0cbe\u0c97\u0cbf\u0cb0\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cb0\u0cc6, \u0c85\u0cb5\u0cb0\u0cbf\u0c97\u0cc6 \u0c9c\u0cbf\u0c8e\u0cb8\u0ccd\u0cb8\u0cc6\u0cb8\u0ccd\u200c, \u0c85\u0ca1\u0cbf\u0c97\u0cb0\u0c82\u0ca4\u0cc6 \u0cb6\u0cbf\u0cb7\u0ccd\u0caf\u0c95\u0ccb\u0c9f\u0cbf \u0c87\u0cb0\u0cc1\u0ca4\u0ccd\u0ca4\u0cbf\u0ca4\u0ccd\u0ca4\u0cc1' \u0c8e\u0ca8\u0ccd\u0ca8\u0cc1\u0cb5 \u0cae\u0cbe\u0ca4\u0cc1\u0c97\u0cb3\u0cc6\u0cb2\u0ccd\u0cb2 \u0cb8\u0cc1\u0cb3\u0ccd\u0cb3\u0cc1. \u0c8e\u0cb7\u0ccd\u0c9f\u0ccb \u0cb5\u0cbf\u0cae\u0cb0\u0ccd\u0cb6\u0c95\u0cb0\u0cc1 \u0ca8\u0ca8\u0ccd\u0ca8 \u0c95\u0cb5\u0cbf\u0ca4\u0cc6\u0c97\u0cb3\u0ca8\u0ccd\u0ca8\u0cc1 \u0c8e\u0ca4\u0ccd\u0c95\u0cca\u0c82\u0ca1\u0cc1 \u0ca8\u0cbf\u0cb7\u0ccd\u0caa\u0c95\u0ccd\u0cb7\u0caa\u0cbe\u0ca4 \u0cb5\u0cbf\u0cae\u0cb0\u0ccd\u0cb6\u0cc6 \u0cae\u0cbe\u0ca1\u0ccd\u0caf\u0cbe\u0cb0. \"\u0c95\u0ca3\u0cb5\u0cbf \u0c95\u0cbe\u0cb5\u0ccd\u0caf\u0ca6 \u0c85\u0ca8\u0cc1\u0cb8\u0c82\u0ca7\u0cbe\u0ca8' \u0c85\u0c82\u0ca4 \u0c95\u0cc3\u0ca4\u0cbf\u0caf\u0cc2 \u0cac\u0c82\u0ca6\u0cbe\u0ca6. \u0c9f\u0cc0\u0c9a\u0cbf\u0c82\u0c97\u0ccd\u200c \u0cb2\u0cc8\u0ca8\u0ccd\u200c\u0ca8\u0cb2\u0ccd\u0cb2\u0cbf \u0c87\u0cb0\u0cb2\u0cbf\u0cb2\u0ccd\u0cb2 \u0c85\u0c82\u0ca6\u0cae\u0cbe\u0ca4\u0ccd\u0cb0\u0c95\u0ccd\u0c95 \u0cb6\u0cbf\u0cb7\u0ccd\u0caf\u0cb0\u0cc1 \u0c87\u0cb2\u0ccd\u0cb2 \u0c85\u0ca8\u0ccd\u0ca8\u0ccb\u0c95\u0ca6\u0ccd\u0ca6 \u0cb8\u0cbe\u0ca7\u0ccd\u0caf\u0cb5\u0cbf\u0cb2\u0ccd\u0cb2. \u0caa\u0ccd\u0cb0\u0cb8\u0cbe\u0cb0\u0cbe\u0c82\u0c97\u0ca6\u0cb2\u0ccd\u0cb2\u0cbf \u0c87\u0ca6\u0ccd\u0ca6\u0cc1\u0c95\u0cc6\u0cc2\u0c82\u0ca1\u0cc7 \u0cb9\u0cb2\u0cb5\u0cc1 \u0c89\u0caa\u0ca8\u0ccd\u0caf\u0cbe\u0cb8 \u0ca8\u0cc0\u0ca1\u0cbf, \u0ca8\u0ca8\u0c97 \u0c92\u0c82\u0ca6\u0cbf\u0cb7\u0ccd\u0c9f\u0cc1 \u0cb2\u0cc7\u0c96\u0c95\u0cb0\u0cc1 \u0caa\u0cb0\u0cbf\u0c9a\u0cbf\u0ca4\u0cb0\u0cbe\u0ca6\u0cb0\u0cc1.", "\u0ca8\u0c82\u0c97\u0cc6 \u0ca8\u0c82\u0ca6\u0cc7 \u0c86\u0ca6 \u0c92\u0c82\u0ca6\u0cc1 \u0caa\u0ccd\u0cb0\u0c95\u0cbe\u0cb0 \u0cac\u0cc7\u0c95\u0cbf\u0ca4\u0ccd\u0ca4\u0cc1. \u0c85\u0ca6\u0c95\u0ccd\u0c95\u0cc6 \u0cb8\u0cbe\u0ca8\u0ccd\u0ca8\u0cc6\u0c9f\u0ccd\u0c9f\u0cc1\u0c97\u0cb3\u0ca8\u0ccd\u0ca8\u0cc1 \u0cac\u0cc6\u0ca8\u0ccd\u0ca8\u0c9f\u0ccd\u0c9f\u0cbf\u0ca6\u0cc6. \u0c95\u0cc1\u0cb5\u0cc6\u0c82\u0caa\u0cc1- \u0cac\u0cc7\u0c82\u0ca6\u0ccd\u0cb0\u0cc6 \u0c95\u0cc2\u0ca1 \u0c86 \u0c95\u0cbe\u0cb2\u0ca6\u0cb2\u0ccd\u0cb2\u0cbf \u0cb8\u0cbe\u0ca8\u0ccd\u0ca8\u0cc6\u0c9f\u0ccd\u0c9f\u0cc1 \u0cac\u0cb0\u0cc6\u0ca6\u0ccd\u0cb0\u0cc1. \u0ca8\u0ca8\u0ccd\u0ca8 \u0cae\u0cca\u0ca6\u0cb2 \u0c95\u0cb5\u0ca8 \u0cb8\u0c82\u0c97\u0ccd\u0cb0\u0cb9\u0ca6\u0cb2\u0ccd\u0cb2\u0cbf 8- 10 \u0cb8\u0cbe\u0ca8\u0ccd\u0ca8\u0cc6\u0c9f\u0ccd\u0c9f\u0cc1\u0c97\u0cb3\u0cbf\u0cb5\u0cc6. \u0c85\u0cb5\u0cc1\u0c97\u0cb3 \u0cae\u0cc7\u0cb2\u0cc6 \u0cae\u0cca\u0ca6\u0cb2\u0cbf\u0c82\u0ca6\u0cb2\u0cc2 \u0c8f\u0ca8\u0ccb \u0caa\u0ccd\u0cb0\u0cc0\u0ca4\u0cbf. \u0c95\u0cbe\u0cb0\u0ca3, \u0cb5\u0ccd\u0caf\u0c95\u0ccd\u0ca4\u0cbf\u0c9a\u0cbf\u0ca4\u0ccd\u0cb0, \u0cb8\u0ccd\u0cae\u0cb0\u0ca3\u0cc6\u0caf\u0ca8\u0ccd\u0ca8\u0cc1 \u0cb8\u0cbe\u0ca8\u0ccd\u0ca8\u0cc6\u0c9f\u0ccd\u0c9f\u0cc1\u0c97\u0cb3\u0cb2\u0ccd\u0cb2\u0cbf \u0cac\u0cb9\u0cb3 \u0cb8\u0c82\u0c95\u0ccd\u0cb7\u0cbf\u0caa\u0ccd\u0ca4\u0cb5\u0cbe\u0c97\u0cbf \u0c95\u0c9f\u0ccd\u0c9f\u0cbf\u0c95\u0cc6\u0cc2\u0ca1\u0cac\u0cb9\u0cc1\u0ca6\u0cc1. \u0cad\u0cbe\u0cb5- \u0cac\u0cc1\u0ca6\u0ccd\u0ca7\u0cbf\u0caf \u0cb5\u0cbf\u0ca6\u0ccd\u0caf\u0cc1\u0ca6\u0ccd\u0ca6\u0cbe\u0cb2\u0cbf\u0c82\u0c97\u0ca8 \u0c85\u0ca6\u0cc1. \u0cad\u0cbe\u0cb5- \u0cac\u0cc1\u0ca6\u0ccd\u0ca7\u0cbf\u0caf\u0ca8\u0ccd\u0ca8\u0cc1 8+6 \u0cb8\u0cbe\u0cb2\u0cbf\u0ca8\u0cb2\u0ccd\u0cb2\u0cbf \u0c95\u0c9f\u0ccd\u0c9f\u0cbf\u0c95\u0cc6\u0cc2\u0ca1\u0ccb\u0ca6\u0cc7 \u0c92\u0c82\u0ca6\u0cc1 \u0cb8\u0cb5\u0cbe\u0cb2\u0cc1. \u0cb7\u0cc7\u0c95\u0ccd\u0cb8\u0ccd\u200c\u0caa\u0cbf\u0caf\u0cb0\u0ccd\u200c, \u0cb8\u0cbe\u0ca8\u0ccd\u0ca8\u0cc6\u0c9f\u0ccd\u0c9f\u0cc1\u0c97\u0cb3\u0cb2\u0ccd\u0cb2\u0cbf \u0caa\u0ccd\u0cb0\u0cbe\u0cb8\u0ca6 \u0ca8\u0cbf\u0caf\u0cae\u0c97\u0cb3\u0ca8\u0ccd\u0ca8\u0cc1 \u0c85\u0ca8\u0cc1\u0cb8\u0cb0\u0cbf\u0cb8\u0cc1\u0ca4\u0ccd\u0ca4\u0cbf\u0ca6\u0ccd\u0ca6. \u0c95\u0ca8\u0ccd\u0ca8\u0ca1\u0ca6\u0cb2\u0ccd\u0cb2\u0cbf \u0cae\u0cca\u0ca6\u0cb2 \u0cac\u0cbe\u0cb0\u0cbf\u0c97\u0cc6 \u0cb8\u0cbe\u0ca8\u0ccd\u0ca8\u0cc6\u0c9f\u0ccd\u0c9f\u0cc1 \u0caa\u0ccd\u0cb0\u0caf\u0ccb\u0c97\u0cbf\u0cb8\u0cbf\u0ca6\u0cb5\u0cb0\u0cc1, \u0c97\u0ccb\u0cb5\u0cbf\u0c82\u0ca6 \u0caa\u0cc8\u0c97\u0cb3\u0cc1. \u0c95\u0cc1\u0cb5\u0cc6\u0c82\u0caa\u0cc1 \u0c95\u0c9f\u0ccd\u0c9f\u0cc1\u0ca8\u0cbf\u0c9f\u0ccd\u0c9f\u0cbe\u0c97\u0cbf \u0caa\u0ccd\u0cb0\u0cbe\u0cb8\u0c97\u0cb3\u0ca8\u0ccd\u0ca8\u0cc1 \u0c85\u0ca8\u0cc1\u0cb8\u0cb0\u0cbf\u0cb8\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cb0\u0cc1. \u0cac\u0cc7\u0c82\u0ca6\u0ccd\u0cb0\u0cc6\u0caf\u0cb5\u0cb0\u0cbf\u0c97\u0cc2 \u0c86 \u0cb0\u0cc1\u0c9a\u0cbf \u0cb9\u0ca4\u0ccd\u0ca4\u0cbf\u0ca4\u0ccd\u0ca4\u0cc1.", "\u0cac\u0cc7\u0c82\u0ca6\u0ccd\u0cb0\u0cc6\u0caf\u0cb5\u0cb0\u0cc2 \u0caa\u0cc2\u0cb0\u0cbe \u0c9c\u0cbe\u0ca8\u0caa\u0ca6\u0cb5\u0ca8\u0ccd\u0ca8\u0cc1 \u0cac\u0cb3\u0cb8\u0cb2\u0cbf\u0cb2\u0ccd\u0cb2. \u0c85\u0ca6\u0c95\u0ccd\u0c95\u0cca\u0c82\u0ca6\u0cc1 \u0cb8\u0c82\u0cb8\u0ccd\u0c95\u0cbe\u0cb0 \u0c95\u0cc6\u0cc2\u0c9f\u0ccd\u0c9f\u0cc1 \u0cac\u0cb3\u0cb8\u0cbf\u0ca6\u0cb0\u0cc1. \u0ca8\u0cbe\u0ca8\u0cc1 \u0ca8\u0ca8\u0ccd\u0ca8 \u0cb0\u0cc0\u0ca4\u0cbf\u0caf\u0ca8\u0ccd\u0ca8\u0cc1 \u0ca4\u0ccb\u0cb0\u0cbf\u0cb8\u0cac\u0cc7\u0c95\u0cb2\u0ccd\u0cb2, \u0cb9\u0cbe\u0c97\u0cbe\u0c97\u0cbf \u0caa\u0cb0\u0cbf\u0cb8\u0cb0\u0cb5\u0ca8\u0ccd\u0ca8\u0cc7 \u0c95\u0cbe\u0cb5\u0ccd\u0caf\u0cb5\u0cbe\u0c97\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cc6. \u0c9c\u0cc0\u0cb5\u0ca8\u0cbe\u0ca8\u0cc1\u0cad\u0cb5 \u0c8e\u0ca8\u0ccd\u0ca8\u0cc1\u0cb5\u0cc1\u0ca6\u0cc1 \u0caa\u0ccd\u0cb0\u0c95\u0cc3\u0ca4\u0cbf\u0caf\u0cbf\u0c82\u0ca6 \u0ca8\u0cc7\u0cb0\u0cb5\u0cbe\u0ca6\u0c82\u0ca5 \u0c92\u0c82\u0ca6\u0cc1 \u0caa\u0ccd\u0cb0\u0cad\u0cbe\u0cb5. \u0c85\u0ca8\u0cc7\u0c95\u0cb0\u0cc1 \u0cb9\u0cc7\u0cb3\u0ccd\u0ca4\u0cbe\u0cb0, \"\u0cac\u0cc7\u0c82\u0ca6\u0ccd\u0cb0\u0cc6 \u0cae\u0ca4\u0ccd\u0ca4\u0cc1 \u0cb6\u0c82\u0cad\u0cbe \u0c9c\u0ccb\u0cb7\u0cbf\u0caf\u0cb5\u0cb0 \u0c9c\u0c97\u0cb3\u0c95\u0ccd\u0c95\u0cc6 \u0c95\u0ca3\u0cb5\u0cbf \u0cb9\u0ca4\u0ccd\u0ca4\u0cbf\u0cb0\u0ca6 \u0cb8\u0cbe\u0c95\u0ccd\u0cb7\u0cbf\u0caa\u0ccd\u0cb0\u0c9c\u0ccd\u0c9e\u0cc6 \u0c86\u0c97\u0cbf\u0ca6\u0ccd\u0cb0\u0cc1' \u0c85\u0c82\u0ca4. \u0c86\u0ca6\u0cb0\u0cc6, \u0c96\u0cb0\u0cc6 \u0cb9\u0cc7\u0cb3\u0ccd\u0ca4\u0cc0\u0ca8\u0cbf... \u0cac\u0cc7\u0c82\u0ca6\u0ccd\u0cb0\u0cc6 \u0ca8\u0ca8\u0ccd\u0ca8\u0cc6\u0ca6\u0cc1\u0cb0\u0cbf\u0c97\u0cc6 \u0caf\u0cbe\u0cb0\u0ca8\u0ccd\u0ca8\u0cc2 \u0c9f\u0cc0\u0c95\u0cbf\u0cb8\u0cc1\u0ca4\u0ccd\u0ca4\u0cbf\u0cb0\u0cb2\u0cbf\u0cb2\u0ccd\u0cb2. \u0cb6\u0c82\u0cad\u0cbe \u0c95\u0cc2\u0ca1 \u0ca8\u0ca8\u0ccd\u0ca8 \u0cac\u0cb3\u0cbf \u0caf\u0cbe\u0cb0\u0ca8\u0ccd\u0ca8\u0cc2 \u0ca6\u0cc2\u0cb0\u0cc1\u0ca4\u0ccd\u0ca4\u0cbf\u0cb0\u0cb2\u0cbf\u0cb2\u0ccd\u0cb2. \u0c87\u0cb5\u0ca8\u0cc1 \u0c95\u0cc6\u0c9f\u0ccd\u0c9f\u0ca6\u0ccd\u0ca6\u0ca8\u0ccd\u0ca8\u0cc1 \u0c95\u0cbf\u0cb5\u0ccd\u0caf\u0cbe\u0c97 \u0cb9\u0cbe\u0c95\u0ccd\u0c95\u0cca\u0cb3\u0ccd\u0cb3\u0ccb\u0ca8\u0cb2\u0ccd\u0cb2, \u0c87\u0cb5\u0ca8\u0cbf\u0c97\u0cc6 \u0cb9\u0cc7\u0cb3\u0cbf \u0caa\u0ccd\u0cb0\u0caf\u0ccb\u0c9c\u0ca8 \u0c87\u0cb2\u0ccd\u0cb2\u0cbe\u0c82\u0ca4 \u0c85\u0c82\u0ca6\u0ccd\u0c95\u0cca\u0c82\u0ca1\u0cb0\u0ccb \u0c8f\u0ca8\u0ccb!", "\u0cb6\u0c82\u0cad\u0cbe \u0c85\u0cb5\u0cb0 \"\u0c95\u0cb0\u0ccd\u0ca8\u0cbe\u0c9f\u0c95 \u0cb8\u0c82\u0cb8\u0ccd\u0c95\u0cc3\u0ca4\u0cbf\u0caf \u0caa\u0cc2\u0cb0\u0ccd\u0cb5 \u0caa\u0cc0\u0ca0\u0cbf\u0c95\u0cc6' \u0c95\u0cc3\u0ca4\u0cbf\u0c97\u0cc6 \u0c95\u0cc7\u0c82\u0ca6\u0ccd\u0cb0 \u0cb8\u0cbe\u0cb9\u0cbf\u0ca4\u0ccd\u0caf \u0c85\u0c95\u0cbe\u0ca1\u0cc6\u0cae\u0cbf \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0cac\u0c82\u0ca6\u0cbe\u0c97, \u0ca7\u0cbe\u0cb0\u0cb5\u0cbe\u0ca1\u0ca6 \u0cb5\u0cbf\u0ca6\u0ccd\u0caf\u0cbe\u0cb0\u0ca3\u0ccd\u0caf \u0cb9\u0cc8\u0cb8\u0ccd\u0c95\u0cc2\u0cb2\u0cbf\u0ca8\u0cb2\u0ccd\u0cb2\u0cbf \u0cb5\u0cbf\u0c9a\u0cbe\u0cb0 \u0cb8\u0c82\u0c95\u0cbf\u0cb0\u0ca3 \u0c87\u0ca4\u0ccd\u0ca4\u0cc1. \u0c86\u0c97 \u0cac\u0cc7\u0c82\u0ca6\u0ccd\u0cb0\u0cc6\u0caf\u0cb5\u0cb0\u0ca8\u0ccd\u0ca8\u0cc2 \u0c95\u0cb0\u0cc6\u0ca6\u0cbf\u0ca6\u0ccd\u0cb5\u0cbf. \u0cb6\u0c82\u0cad\u0cbe \u0cae\u0cbe\u0ca4\u0cbe\u0ca1\u0cc1\u0cb5\u0cbe\u0c97, \u0caf\u0cbe\u0cb0\u0ca8\u0ccd\u0ca8\u0ccb \u0cae\u0ca8\u0cb8\u0ccd\u0cb8\u0cb2\u0ccd\u0cb2\u0cbf\u0c9f\u0ccd\u0c95\u0cca\u0c82\u0ca1\u0cc1 \u0c95\u0cc6\u0cb2\u0cb5\u0cc1 \u0caa\u0ca6 \u0caa\u0ccd\u0cb0\u0caf\u0ccb\u0c97\u0cbf\u0cb8\u0cbf\u0ca6\u0cb0\u0cc1. \u0ca5\u0c9f\u0ccd\u0c9f\u0c82\u0ca4 \u0cac\u0cc7\u0c82\u0ca6\u0ccd\u0cb0\u0cc6 \u0c8e\u0ca6\u0ccd\u0ca6\u0cc1 \u0ca8\u0cbf\u0c82\u0ca4\u0cc1, \"\u0ca8\u0ca8\u0ccd\u0ca8 \u0cb9\u0cc6\u0cb8\u0cb0\u0cc1 \u0cb9\u0cc7\u0cb3\u0cbf\u00c5\u00e0... \u0caf\u0cbe\u0cb0\u0ccb \u0c85\u0c82\u0ca4 \u0cb9\u0cc7\u0cb3\u0cbf \u0caf\u0cbe\u0c95\u0ccd\u200c \u0cb0\u0cbe\u0c97 \u0ca4\u0cc6\u0c97\u0cc0\u0ca4\u0cc0\u0cb0?' \u0c8e\u0c82\u0ca6\u0cc1 \u0cb8\u0cbf\u0c9f\u0ccd\u0c9f\u0cbe\u0c97\u0cbf\u0ca6\u0ccd\u0cb0\u0cc1. \u0c95\u0cc6\u0cc2\u0ca8\u0cc6\u0c97\u0cc6, \u0ca8\u0cbe\u0ca8\u0cc1 \u0c85\u0cb5\u0cb0\u0ca8\u0ccd\u0ca8\u0cc1 \u0cb8\u0c82\u0ca4\u0cc8\u0cb8\u0cbf\u0ca6\u0ccd\u0ca6\u0cc6.", "\u0ca8\u0c82\u0c97 \u0c88\u0c97\u0cbf\u0ca8 \u0cb8\u0cbe\u0cb9\u0cbf\u0ca4\u0ccd\u0caf \u0cb2\u0ccb\u0c95\u0ca6 \u0cb8\u0ccd\u0ca5\u0cbf\u0ca4\u0cbf \u0c9a\u0cbf\u0c82\u0ca4\u0cc6\u0c97\u0cc0\u0ca1\u0cc1 \u0cae\u0cbe\u0ca1\u0ccd\u0caf\u0cbe\u0ca6. \u0ca4\u0cc0\u0cb0\u0cbe \u0c8e\u0ca1, \u0ca4\u0cc0\u0cb0\u0cbe \u0cac\u0cb2 \u0c87\u0cb0\u0cac\u0cbe\u0cb0\u0ccd\u0ca6\u0cc1\u0cb0\u0cc0. \u0c85\u0ca6\u0c95\u0ccd\u0c95\u0cc6 \u0cac\u0cb9\u0cc1\u0cb6\u0c83 \u0c97\u0cbf\u0cb0\u0ca1\u0ccd\u0ca1\u0cbf \u0c85\u0cb5\u0cb0\u0cc1 \"\u0cae\u0ca7\u0ccd\u0caf\u0cae \u0cae\u0cbe\u0cb0\u0ccd\u0c97'\u0ca6 \u0caa\u0ccd\u0cb0\u0cb8\u0ccd\u0ca4\u0cbe\u0caa \u0c8e\u0ca4\u0ccd\u0ca4\u0cbf\u0ca6\u0ccd\u0ca6\u0cb0\u0cc1. \u0c85\u0cb5\u0cb0\u0cc1 \u0c86 \u0cac\u0c97\u0ccd\u0c97\u0cc6 \u0c95\u0cc3\u0ca4\u0cbf \u0cac\u0cb0\u0cc0\u0cac\u0cc7\u0c95\u0cc1 \u0c85\u0c82\u0ca4\u0cb2\u0cc2 \u0c87\u0ca6\u0ccd\u0ca6\u0cb0\u0cc1. \u0cae\u0ca8\u0ccb\u0cb9\u0cb0 \u0c97\u0ccd\u0cb0\u0c82\u0ca5\u0cae\u0cbe\u0cb2 \u0c85\u0ca6\u0ca8\u0ccd\u0ca8\u0cc1 \u0caa\u0ccd\u0cb0\u0c95\u0c9f\u0cbf\u0cb8\u0cc1\u0cb5\u0cc1\u0ca6\u0cbf\u0ca4\u0ccd\u0ca4\u0cc1. \u0c86\u0ca6\u0cb0, \u0c85\u0c82\u0ca6\u0cc1\u0c95\u0cc6\u0cc2\u0c82\u0ca1\u0c97 \u0ca8\u0ca1\u0cc0\u0cb2\u0cbf\u0cb2\u0ccd\u0cb2. \u0cb8\u0cbe\u0cb9\u0cbf\u0ca4\u0ccd\u0caf \u0cb0\u0c9a\u0ca8\u0cc6\u0caf\u0cb2\u0ccd\u0cb2\u0cbf, \u0ca8\u0cae\u0ccd\u0cae \u0c85\u0cad\u0cbf\u0cae\u0ca4\u0ca6\u0cb2\u0ccd\u0cb2\u0cbf \u0ca8\u0cbf\u0cb7\u0ccd\u0caa\u0c95\u0ccd\u0cb7\u0caa\u0cbe\u0ca4\u0ca4\u0cc6 \u0cae\u0cc1\u0c96\u0ccd\u0caf. \u0c92\u0c82\u0ca6\u0cc1 \u0ca6\u0cc1\u0cb0\u0ccd\u0cac\u0cc0\u0ca8\u0cc1 \u0cb9\u0cbf\u0ca1\u0cbf\u0ca6\u0cc1 \u0ca8\u0ccb\u0ca1\u0cbf\u0ca6\u0cbe\u0c97, \u0caf\u0cbe\u0cb5\u0cc1\u0ca6\u0cc1 \u0c92\u0cb3\u0ccd\u0cb3\u0cc7\u0ca6\u0cc1, \u0caf\u0cbe\u0cb5\u0cc1\u0ca6\u0cc1 \u0c95\u0cc6\u0c9f\u0ccd\u0c9f\u0ca6\u0ccd\u0ca6\u0cc1 \u0c85\u0c82\u0ca4 \u0c95\u0cbe\u0ca3\u0ccd\u0ca4\u0ca6. \u0c86\u0ca6\u0cb0\u0cc6, \u0cae\u0cbe\u0cb8\u0ccd\u0ca4\u0cbf\u0caf\u0cb5\u0cb0\u0cc1 \"\u0c95\u0cc6\u0c9f\u0ccd\u0c9f\u0ca6\u0ccd\u0ca6\u0cc1' \u0c8e\u0c82\u0cac \u0caa\u0ca6 \u0cac\u0cb3\u0cb8\u0cc1\u0ca4\u0ccd\u0ca4\u0cbf\u0cb0\u0cb2\u0cbf\u0cb2\u0ccd\u0cb2. \"\u0c92\u0cb3\u0ccd\u0cb3\u0cc6\u0caf\u0ca6\u0ccd\u0ca6\u0cc1, \u0c92\u0cb3\u0ccd\u0cb3\u0cc6\u0caf\u0ca6\u0cb2\u0ccd\u0cb2\u0ca6\u0ccd\u0ca6\u0cc1' \u0c85\u0c82\u0ca4\u0cbf\u0ca6\u0ccd\u0cb0\u0cc1.", "\u0ca8\u0cbe\u0ca8\u0cc1 \u0c95\u0cbe\u0cb5\u0ccd\u0caf \u0c9c\u0cc0\u0cb5\u0cbf \u0c96\u0cb0\u0cc6. \u0c86\u0ca6\u0cb0, \u0ca8\u0ca8\u0ccd\u0ca8 \u0cb9\u0cc6\u0c82\u0ca1\u0ccd\u0ca4\u0cbf \u0cb6\u0cbe\u0c82\u0ca4\u0cbe\u0ca6\u0cc7\u0cb5\u0cbf \u0c95\u0ca3\u0cb5\u0cbf \u0c95\u0ca4\u0cc6\u0c97\u0cbe\u0cb0\u0ccd\u0ca4\u0cbf. \u0c85\u0cb5\u0cb0\u0cbf\u0c97\u0cc6 \u0ca8\u0ca8\u0ccd\u0cb9\u0c82\u0c97 \u0c8f\u0c95\u0cbe\u0c82\u0ca4 \u0cac\u0cc7\u0c95\u0cbf\u0cb2\u0ccd\u0cb2. \u0ca8\u0c82\u0c97 \u0c95\u0cb5\u0cbf\u0ca4\u0cc6 \u0cac\u0cb0\u0cc6\u0caf\u0cb2\u0cc1 \u0caa\u0ccd\u0cb0\u0ca4\u0ccd\u0caf\u0cc7\u0c95 \u0c95\u0ccb\u0ca3\u0cc6 \u0cac\u0cc7\u0c95\u0cc1, \u0c95\u0cc1\u0cb0\u0ccd\u0c9a\u0cbf- \u0c9f\u0cc7\u0cac\u0cb2\u0ccd\u0cb2\u0cc1 \u0cac\u0cc7\u0c95\u0cc1. \u0c86\u0ca6\u0cb0, \u0c85\u0cb5\u0cb3\u0cc1 \u0c92\u0cae\u0ccd\u0cae\u0cca\u0cae\u0ccd\u0cae\u0cc6 \u0c85\u0ca1\u0cc1\u0c97\u0cc6 \u0c95\u0ccb\u0ca3\u0ccd\u0caf\u0cbe\u0c97 \u0c95\u0ca4\u0cc6 \u0cac\u0cb0\u0cc0\u0ca4\u0cbe\u0cb3. \u0cb8\u0ccd\u0cb5\u0cc6\u0c9f\u0cb0\u0ccd\u200c \u0cb9\u0cc6\u0ca3\u0cc6\u0caf\u0cc1\u0ca4\u0ccd\u0ca4\u0cbe, \u0c95\u0cb8\u0cc2\u0ca4\u0cbf \u0cb9\u0cbe\u0c95\u0cc1\u0ca4\u0ccd\u0ca4\u0cbe \u0c95\u0ca4\u0cc6\u0c97\u0cc6 \u0c95\u0cbe\u0cb5\u0cc1 \u0c95\u0cc6\u0cc2\u0ca1\u0ccd\u0ca4\u0cbe\u0cb3. \u0caf\u0cbe\u0cb5\u0cc1\u0ca6\u0ccb \u0caa\u0cbe\u0ca4\u0ccd\u0cb0\u0cb5\u0ca8\u0ccd\u0ca8\u0cc1 \u0ca4\u0ca8\u0ccd\u0ca8\u0cca\u0cb3\u0c97\u0cc6 \u0cb8\u0cbe\u0c95\u0cbf\u0c95\u0cc6\u0cc2\u0c82\u0ca1\u0cc7 \u0c87\u0cb0\u0ccd\u0ca4\u0cbe\u0cb3. \u0c85\u0ca6\u0cc2 \u0c85\u0cb5\u0cb3\u0cc6\u0cc2\u0c82\u0ca6\u0cbf\u0c97\u0cc6 \u0c9c\u0cc0\u0cb5\u0cbf\u0cb8\u0cc1\u0ca4\u0ccd\u0ca4\u0cbf\u0cb0\u0ccd\u0ca4\u0ca6.", "\u0c87\u0c82\u0ca6\u0cc1 \u0caa\u0c95\u0ccd\u0c95\u0ca6\u0cb2\u0ccd\u0cb2\u0cbf \u0cac\u0cc7\u0c82\u0ca6\u0ccd\u0cb0\u0cc6\u0caf\u0cbf\u0cb2\u0ccd\u0cb2, \u0c95\u0cc0\u0cb0\u0ccd\u0ca4\u0cbf\u0ca8\u0cbe\u0ca5\u0cb0\u0cbf\u0cb2\u0ccd\u0cb2, \u0cb6\u0c82\u0cad\u0cbe \u0c85\u0cb5\u0cb0\u0cbf\u0cb2\u0ccd\u0cb2. \u0c95\u0cb2\u0cc1\u00ba\u0cb0\u0ccd\u0c97\u0cbf\u0caf\u0cb5\u0cb0\u0cc1 \u0c95\u0cb3\u0cc6\u0ca6\u0cc7 \u0cb9\u0ccb\u0ca6\u0cb0\u0cc1. \u0c97\u0cbf\u0cb0\u0ca1\u0ccd\u0ca1\u0cbf\u0caf\u0cb5\u0cb0\u0cc1 \u0c95\u0ca3\u0ccd\u0cae\u0cc1\u0c9a\u0ccd\u0c9a\u0cbf\u0ca6\u0ccd\u0ca6\u0cc7 \u0c97\u0cc6\u0cc2\u0ca4\u0ccd\u0ca4\u0cbe\u0c97\u0cb2\u0cbf\u0cb2\u0ccd\u0cb2. \u0ca7\u0cbe\u0cb0\u0cb5\u0cbe\u0ca1\u0ca6\u0cbe\u0c97 \u0cb8\u0cc1\u0cae\u0ccd\u0cae\u0ca8\u0cc6 \u0c85\u0ca1\u0ccd\u0ca1\u0cbe\u0ca1\u0cc1\u0cb5\u0cbe\u0c97 \u0cb9\u0cb3\u0cc6\u0caf \u0ca8\u0cc6\u0ca8\u0caa\u0cc1\u0c97\u0cb3\u0cc1 \u0c95\u0cbe\u0cb2\u0cbf\u0c97\u0cc6 \u0c8e\u0ca1\u0ca4\u0cbe\u0c95\u0ccd\u0ca4\u0cbe\u0cb5. \u0cae\u0ca8\u0ccb\u0cb9\u0cb0 \u0c97\u0ccd\u0cb0\u0c82\u0ca5\u0cae\u0cbe\u0cb2\u0cc6\u0caf \u0c85\u0c9f\u0ccd\u0c9f\u0ca6\u0cbe\u0c97 \u0c95\u0cc2\u0ca4\u0cbe\u0c97, \u0c85\u0ca6\u0cc7 \u0c97\u0cbf\u0cb0\u0ca1\u0ccd\u0ca1\u0cbf \u0c95\u0cb0\u0ca1\u0cc1 \u0ca4\u0cbf\u0ca6\u0ccd\u0ca6\u0cc1\u0ca4\u0ccd\u0ca4\u0cbe \u0c95\u0cc1\u0cb3\u0cbf\u0ca4\u0c82\u0ca4\u0cc6 \u0c95\u0cbe\u0ca3\u0ccd\u0ca4\u0ca6. \u0c87\u0cb5\u0ca4\u0ccd\u0ca4\u0cc1 \u0ca8\u0ca8\u0ccd\u0ca8 \u0c9c\u0ccb\u0ca1\u0cbf \u0c85\u0ca6\u0cc7 \u0c95\u0cbe\u0cb5\u0ccd\u0caf; \u0c85\u0ca6\u0cc7 \u0cb8\u0ccb\u0ca8\u0cc6 \u0cae\u0cb3\u0cc6; \u0c85\u0ca6\u0cc7 \u0c96\u0ca1\u0c95\u0ccd\u200c \u0c9a\u0cbe \u0cae\u0ca4\u0ccd\u0ca4\u0cc1 \u0ca8\u0cc0\u0cb5\u0cc1\u0c97\u0cb3\u0cb7\u0ccd\u0c9f\u0cc7.\u00a0", "\u0ca8\u0cbf\u0cb0\u0cc2\u0caa\u0ca3\u0cc6: \u0c95\u0cc0\u0cb0\u0ccd\u0ca4\u0cbf \u0c95\u0ccb\u0cb2\u0ccd\u0c97\u0cbe\u0cb0\u0ccd\u200c"], "title": "\u0ca8\u0ca8\u0ccd\u0ca8 \u0c9c\u0ccb\u0ca1\u0cbf \u0c85\u0ca6\u0cc7 \u0c95\u0cbe\u0cb5\u0ccd\u0caf , \u0c85\u0ca6\u0cc7 \u0cb8\u0ccb\u0ca8\u0cc6\u0cae\u0cb3\u0cc6"},
{"url": "https://www.udayavani.com/kannada/news/sports-news/295892/ab-de-villiers-south-africa-batsman-retires-from-international-cricket", "content": ["\u0caa\u0ccd\u0cb0\u0cbf\u0c9f\u0ccb\u0cb0\u0cbf\u0caf: \u0c9c\u0cbe\u0c97\u0ca4\u0cbf\u0c95 \u0c95\u0ccd\u0cb0\u0cbf\u0c95\u0cc6\u0c9f\u0cbf\u0ca8 \u0cb5\u0cbf\u0cb8\u0ccd\u0cab\u0ccb\u0c9f\u0c95 \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c, \u0cb5\u0cbf\u0cb6\u0ccd\u0cb5\u0ca6 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0caa\u0ccd\u0cb0\u0cc7\u0cae\u0cbf\u0c97\u0cb3 \u0c95\u0ca3\u0ccd\u0cae\u0ca3\u0cbf, \u0ca6\u0c95\u0ccd\u0cb7\u0cbf\u0ca3 \u0c86\u0cab\u0ccd\u0cb0\u0cbf\u0c95\u0cbe\u0ca6 \u0cb8\u0ccd\u0c9f\u0cbe\u0cb0\u0ccd\u200c \u0c86\u0c9f\u0c97\u0cbe\u0cb0\u0c8e\u0cac\u0cbf \u0ca1\u0cbf\u00a0\u0cb5\u0cbf\u0cb2\u0cbf\u0caf\u0cb0\u0ccd \u0cac\u0cc1\u0ca7\u0cb5\u0cbe\u0cb0 \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0cc6 \u0ca6\u0cbf\u0ca2\u0cc0\u0cb0\u0ca8\u0cc7 \u0ca8\u0cbf\u0cb5\u0cc3\u0ca4\u0ccd\u0ca4\u0cbf \u0c98\u0ccb\u0cb7\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6. \u0cb5\u0cc0\u0ca1\u0cbf\u0caf\u0ccb \u0cb8\u0c82\u0ca6\u0cc7\u0cb6\u0ca6 \u0cae\u0cc2\u0cb2\u0c95 \u0c85\u0cb5\u0cb0\u0cc1 \u0ca4\u0cae\u0ccd\u0cae \u0ca8\u0cbf\u0cb0\u0ccd\u0ca7\u0cbe\u0cb0\u0cb5\u0ca8\u0ccd\u0ca8\u0cc1 \u0caa\u0ccd\u0cb0\u0c95\u0c9f\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6. \u0cb5\u0cbf\u0caa\u0cb0\u0cc0\u0ca4 \u0ca6\u0ca3\u0cbf\u0ca6\u0cbf\u0cb0\u0cc1\u0cb5\u0cc1\u0ca6\u0cc1 \u0cb9\u0cbe\u0c97\u0cc2 \u0cb8\u0cbe\u0cae\u0cb0\u0ccd\u0ca5\u0ccd\u0caf \u0cae\u0cc1\u0c97\u0cbf\u0ca6\u0cc1\u0ca6\u0cc7 \u0c87\u0ca6\u0c95\u0ccd\u0c95\u0cc6 \u0c95\u0cbe\u0cb0\u0ca3 \u0c8e\u0c82\u0ca6\u0cbf\u0ca6\u0ccd\u0ca6\u0cbe\u0cb0\u0cc6.", "\"\u0ca4\u0ca4\u0ccd\u200c\u0c95\u0ccd\u0cb7\u0ca3\u0c95\u0ccd\u0c95\u0cc6 \u0c85\u0ca8\u0ccd\u0cb5\u0caf\u0cb5\u0cbe\u0c97\u0cc1\u0cb5\u0c82\u0ca4\u0cc6 \u0ca8\u0cbe\u0ca8\u0cc1 \u0c8e\u0cb2\u0ccd\u0cb2 \u0cae\u0cbe\u0ca6\u0cb0\u0cbf\u0caf \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c\u0ca8\u0cbf\u0c82\u0ca6\u0cb2\u0cc2 \u0ca8\u0cbf\u0cb5\u0cc3\u0ca4\u0ccd\u0ca4\u0ca8\u0cbe\u0c97\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cc7\u0ca8\u0cc6. 114 \u0c9f\u0cc6\u0cb8\u0ccd\u0c9f\u0ccd\u200c, 228 \u0c8f\u0c95\u0ca6\u0cbf\u0ca8 \u0cb9\u0cbe\u0c97\u0cc2 78 \u0c9f\u0cbf20 \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cbe\u0ca1\u0cbf\u0ca6 \u0cac\u0cb3\u0cbf\u0c95 \u0cac\u0cc7\u0cb0\u0cca\u0cac\u0ccd\u0cac\u0cb0\u0cbf\u0c97\u0cc6 \u0c9c\u0cbe\u0c97 \u0cac\u0cbf\u0c9f\u0ccd\u0c9f\u0cc1\u0c95\u0cc6\u0cc2\u0ca1\u0cc1\u0cb5\u0cc1\u0ca6\u0cc1 \u0cb8\u0cc2\u0c95\u0ccd\u0ca4 \u0c8e\u0c82\u0cac \u0ca8\u0cbf\u0cb0\u0ccd\u0ca7\u0cbe\u0cb0\u0c95\u0ccd\u0c95\u0cc6 \u0cac\u0c82\u0ca6\u0cbf\u0ca6\u0ccd\u0ca6\u0cc7\u0ca8\u0cc6. \u0ca8\u0cbf\u0c9c \u0cb9\u0cc7\u0cb3\u0cac\u0cc7\u0c95\u0cc6\u0c82\u0ca6\u0cb0\u0cc6, \u0ca8\u0cbe\u0ca8\u0cc1 \u0ca4\u0cc1\u0c82\u0cac \u0ca6\u0ca3\u0cbf\u0ca6\u0cbf\u0ca6\u0ccd\u0ca6\u0cc7\u0ca8\u0cc6, \u0c87\u0c82\u0ca7\u0ca8 \u0c96\u0cbe\u0cb2\u0cbf \u0caf\u0cbe\u0c97\u0cbf\u0ca6\u0cc6...' \u0c8e\u0c82\u0ca6\u0cc1 \u0ca1\u0cbf \u0cb5\u0cbf\u0cb2\u0cbf\u0caf\u0cb0\u0ccd \u0cb9\u0cc7\u0cb3\u0cbf\u0ca6\u0ccd\u0ca6\u0cbe\u0cb0\u0cc6.", "\"\u0c87\u0ca6\u0cc6\u0cc2\u0c82\u0ca6\u0cc1 \u0c85\u0ca4\u0ccd\u0caf\u0c82\u0ca4 \u0c95\u0ca0\u0cbf\u0ca8 \u0ca8\u0cbf\u0cb0\u0ccd\u0ca7\u0cbe\u0cb0. \u0ca8\u0ca8\u0ccd\u0ca8\u0ca8\u0ccd\u0ca8\u0cc7 \u0ca8\u0cbe\u0ca8\u0cc1 \u0c95\u0cc7\u0cb3\u0cbf\u0c95\u0cc6\u0cc2\u0c82\u0ca1\u0cc1 \u0ca4\u0cc6\u0c97\u0cc6\u0ca6\u0cc1\u0c95\u0cc6\u0cc2\u0c82\u0ca1 \u0ca8\u0cbf\u0cb0\u0ccd\u0ca7\u0cbe\u0cb0. \u0c87\u0ca8\u0ccd\u0ca8\u0cc2 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0c86\u0ca1\u0cc1\u0cb5\u0cc1\u0ca6\u0cb0\u0cb2\u0ccd\u0cb2\u0cbf \u0c85\u0cb0\u0ccd\u0ca5\u0cb5\u0cbf\u0ca6\u0cc6\u0caf\u0cc7 \u0c8e\u0c82\u0ca6\u0cc1 \u0c85\u0ca8\u0cbf\u0cb8\u0cbf\u0ca4\u0cc1. \u0cad\u0cbe\u0cb0\u0ca4 \u0cb9\u0cbe\u0c97\u0cc2 \u0c86\u0cb8\u0ccd\u0c9f\u0ccd\u0cb0\u0cc7\u0cb2\u0cbf\u0caf \u0cb5\u0cbf\u0cb0\u0cc1\u0ca6\u0ccd\u0ca7 \u0c85\u0cae\u0ccb\u0c98 \u0cb8\u0cb0\u0ca3\u0cbf \u0c97\u0cc6\u0cb2\u0cc1\u0cb5\u0cc1 \u0caa\u0ca1\u0cc6\u0ca6 \u0c96\u0cc1\u0cb7\u0cbf\u0caf \u0cac\u0cc6\u0ca8\u0ccd\u0ca8\u0cb2\u0ccd\u0cb2\u0cc7 \u0ca8\u0cbf\u0cb5\u0cc3\u0ca4\u0ccd\u0ca4\u0cbf\u0c97\u0cc6 \u0c87\u0ca6\u0cc1 \u0cb8\u0cc2\u0c95\u0ccd\u0ca4 \u0cb8\u0cae\u0caf \u0c8e\u0c82\u0cac \u0ca8\u0cbf\u0cb0\u0ccd\u0ca7\u0cbe\u0cb0\u0c95\u0ccd\u0c95\u0cc6 \u0cac\u0c82\u0ca6\u0cbf\u0ca6\u0ccd\u0ca6\u0cc6. \u0c88\u0c97 \u0c85\u0ca7\u0cbf\u0c95\u0cc3\u0ca4 \u0c98\u0ccb\u0cb7\u0ca3\u0cc6 \u0cae\u0cbe\u0ca1\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cc7\u0ca8\u0cc6...' \u0c8e\u0c82\u0ca6\u0cc1 \u0ca1\u0cbf \u0cb5\u0cbf\u0cb2\u0cbf\u0caf\u0cb0\u0ccd \u0ca4\u0cbf\u0cb3\u0cbf\u0cb8\u0cbf\u0ca6\u0cb0\u0cc1.", "\"\u0ca6\u0c95\u0ccd\u0cb7\u0cbf\u0ca3 \u0c86\u0cab\u0ccd\u0cb0\u0cbf\u0c95\u0cbe \u0caa\u0cb0 \u0c87\u0ca8\u0ccd\u0ca8\u0cc2 \u0c8e\u0cb2\u0ccd\u0cb2\u0cbf, \u0cb9\u0cc7\u0c97\u0cc6, \u0caf\u0cbe\u0cb5 \u0cae\u0cbe\u0ca6\u0cb0\u0cbf\u0caf\u0cb2\u0ccd\u0cb2\u0cbf \u0c86\u0ca1\u0cac\u0cc7\u0c95\u0cc6\u0c82\u0cac\u0cc1\u0ca6\u0ca8\u0ccd\u0ca8\u0cc1 \u0ca8\u0cbe\u0ca8\u0cc7 \u0c86\u0caf\u0ccd\u0c95\u0cc6 \u0cae\u0cbe\u0ca1\u0cbf\u0c95\u0cc6\u0cc2\u0cb3\u0ccd\u0cb3\u0cc1\u0cb5\u0cc1\u0ca6\u0cc1 \u0cb8\u0cb0\u0cbf\u0caf\u0cb2\u0ccd\u0cb2. \u0c86\u0c9f\u0c97\u0cbe\u0cb0\u0ca8\u0cbe\u0c97\u0cbf \u0ca8\u0cbe\u0ca8\u0cc1 \u0caa\u0cb0\u0cbf\u0caa\u0cc2\u0cb0\u0ccd\u0ca3 \u0caa\u0ccd\u0cb0\u0ca6\u0cb0\u0ccd\u0cb6\u0ca8 \u0ca8\u0cc0\u0ca1\u0cac\u0cc7\u0c95\u0cc1, \u0c87\u0cb2\u0ccd\u0cb2\u0cb5\u0cc7 \u0cb9\u0cca\u0cb0 \u0ca8\u0ca1\u0cc6\u0caf\u0cac\u0cc7\u0c95\u0cc1. \u0c88 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cbf \u0ca8\u0ca8\u0c97\u0cc6 \u0cac\u0cc6\u0c82\u0c97\u0cbe\u0cb5\u0cb2\u0cbe\u0c97\u0cbf \u0ca8\u0cbf\u0c82\u0ca4 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0cb8\u0ccc\u0ca4\u0ccd\u200c \u0c86\u0cab\u0ccd\u0cb0\u0cbf\u0c95\u0cbe\u0ca6 \u0ca4\u0cb0\u0cac\u0cc7\u0ca4\u0cc1\u0ca6\u0cbe\u0cb0\u0cb0\u0cbf\u0c97\u0cc6, \u0ca8\u0ca8\u0ccd\u0ca8\u0cca\u0ca1\u0ca8\u0cc6 \u0c86\u0ca1\u0cbf\u0ca6 \u0c8e\u0cb2\u0ccd\u0cb2 \u0c9c\u0ca4\u0cc6\u0c97\u0cbe\u0cb0\u0cb0\u0cbf\u0c97\u0cc6 \u0cb5\u0cbf\u0cb6\u0cc7\u0cb7 \u0c95\u0cc3\u0ca4\u0c9c\u0ccd\u0c9e\u0ca4\u0cc6\u0c97\u0cb3\u0ca8\u0ccd\u0ca8\u0cc1 \u0cb8\u0cb2\u0ccd\u0cb2\u0cbf\u0cb8\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cc7\u0ca8\u0cc6' \u0c8e\u0c82\u0ca6\u0cc1 \u0c8e\u0cac\u0cbf\u0ca1\u0cbf \u0cb9\u0cc7\u0cb3\u0cbf\u0ca6\u0cb0\u0cc1.", "\u0c95\u0cc0\u0caa\u0cb0\u0ccd\u200c \u0c86\u0c97\u0cbf\u0caf\u0cc2 \u0c9c\u0ca8\u0caa\u0ccd\u0cb0\u0cbf\u0caf\u0ca4\u0cc62004\u0cb0\u0cb2\u0ccd\u0cb2\u0cbf \u0caa\u0ccd\u0cb0\u0cb5\u0cbe\u0cb8\u0cbf \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0caa\u0ccb\u0cb0\u0ccd\u0c9f\u0ccd\u200c \u0c8e\u0cb2\u0cbf\u0c9c\u0cac\u0cc6\u0ca4\u0ccd\u200c\u0ca8\u0cb2\u0ccd\u0cb2\u0cbf \u0c9f\u0cc6\u0cb8\u0ccd\u0c9f\u0ccd\u200c \u0caa\u0cbe\u0ca6\u0cbe\u0cb0\u0ccd\u0caa\u0ca3\u0cc6. \u0ca8\u0cbe\u0caf\u0c95 \u0c97\u0ccd\u0cb0\u0cc7\u0cae\u0ccd\u200c \u0cb8\u0ccd\u0cae\u0cbf\u0ca4\u0ccd\u200c \u0c9c\u0ca4\u0cc6 \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c \u0c86\u0cb0\u0c82\u0cad\u0cbf\u0cb8\u0cbf\u0ca6 \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6 (28 \u0cb9\u0cbe\u0c97\u0cc2 14 \u0cb0\u0ca8\u0ccd\u200c). \u0cae\u0cc1\u0c82\u0ca6\u0cbf\u0ca8 \u0cb5\u0cb0\u0ccd\u0cb7 \u0c87\u0c82\u0c97\u0ccd\u0cb2\u0cc6\u0c82\u0ca1\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7\u0cb5\u0cc7 \u0cac\u0ccd\u0cb2\u0ccb\u0cae\u0ccd\u200c\u0cab\u0ccc\u0c82\u0c9f\u0cc7\u0ca8\u0ccd\u200c\u0ca8\u0cb2\u0ccd\u0cb2\u0cbf \u0c8f\u0c95\u0ca6\u0cbf\u0ca8\u0c95\u0ccd\u0c95\u0cc6 \u0caa\u0ccd\u0cb0\u0cb5\u0cc7\u0cb6. \u0c87\u0ca6\u0cc7 \u0cb5\u0cb0\u0ccd\u0cb7 \u0c88 \u0c8e\u0cb0\u0ca1\u0cc2 \u0cae\u0cbe\u0ca6\u0cb0\u0cbf\u0caf \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c\u0ca8\u0cb2\u0ccd\u0cb2\u0cbf \u0c95\u0cc6\u0cc2\u0ca8\u0cc6\u0caf \u0cb8\u0cb2 \u0c86\u0ca1\u0cbf\u0ca6 \u0c8e\u0cac\u0cbf\u0ca1\u0cbf, \u0c95\u0cb3\u0cc6\u0ca6 \u0cb5\u0cb0\u0ccd\u0cb7 \u0c85\u0c82\u0ca4\u0cbf\u0cae \u0c9f\u0cbf20 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0caa\u0c82\u0ca6\u0ccd\u0caf\u0cb5\u0cbe\u0ca1\u0cbf\u0ca6\u0ccd\u0ca6\u0cb0\u0cc1. \u0cb8\u0ccd\u0cab\u0ccb\u0c9f\u0c95 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0c9c\u0ca4\u0cc6\u0c97\u0cc6 \u0cb5\u0cbf\u0c95\u0cc6\u0c9f\u0ccd\u200c \u0c95\u0cc0\u0caa\u0cb0\u0ccd\u200c \u0c86\u0c97\u0cbf\u0caf\u0cc2 \u0c9c\u0ca8\u0caa\u0ccd\u0cb0\u0cbf\u0caf\u0ca4\u0cc6 \u0c97\u0cb3\u0cbf\u0cb8\u0cbf\u0ca6\u0ccd\u0ca6\u0cb0\u0cc1.", "\u0c87\u0ca4\u0ccd\u0ca4\u0cc0\u0c9a\u0cbf\u0ca8 \u0cb5\u0cb0\u0ccd\u0cb7\u0c97\u0cb3\u0cb2\u0ccd\u0cb2\u0cbf \u0ca8\u0cbf\u0cb0\u0c82\u0ca4\u0cb0\u0cb5\u0cbe\u0c97\u0cbf \u0c95\u0cbe\u0ca1\u0cc1\u0ca4\u0ccd\u0ca4\u0cbf\u0ca6\u0ccd\u0ca6 \u0cab\u0cbf\u0c9f\u0ccd\u200c\u0ca8\u0cc6\u0cb8\u0ccd\u200c \u0cb8\u0cae\u0cb8\u0ccd\u0caf\u0cc6 \u0c8e\u0cac\u0cbf\u0ca1\u0cbf \u0c85\u0cb5\u0cb0 \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0cc6 \u0ca6\u0cc6\u0cc2\u0ca1\u0ccd\u0ca1 \u0ca4\u0cc6\u0cc2\u0ca1\u0c95\u0cbe\u0c97\u0cbf \u0caa\u0cb0\u0cbf\u0ca3\u0cae\u0cbf\u0cb8\u0cbf\u0ca4\u0ccd\u0ca4\u0cc1. \u0cb8\u0cb0\u0ca3\u0cbf\u0caf\u0cbf\u0c82\u0ca6 \u0ca6\u0cc2\u0cb0 \u0c89\u0cb3\u0cbf\u0caf\u0cc1\u0cb5\u0cc1\u0ca6\u0cc1, \u0c85\u0ca5\u0cb5\u0cbe \u0cb8\u0cb0\u0ca3\u0cbf\u0caf \u0c95\u0cc6\u0cb2\u0cb5\u0cc7 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cbe\u0ca1\u0cbf \u0cb5\u0cbf\u0cb6\u0ccd\u0cb0\u0cbe\u0c82\u0ca4\u0cbf \u0ca4\u0cc6\u0c97\u0cc6\u0ca6\u0cc1\u0c95\u0cc6\u0cc2\u0cb3\u0ccd\u0cb3\u0cc1\u0cb5\u0cc1\u0ca6\u0cc1 \u0c85\u0cb5\u0cb0\u0cbf\u0c97\u0cc6 \u0c85\u0ca8\u0cbf\u0cb5\u0cbe\u0cb0\u0ccd\u0caf\u0cb5\u0cbe\u0c97\u0cbf\u0ca4\u0ccd\u0ca4\u0cc1.", "\u0c90\u0caa\u0cbf\u0c8e\u0cb2\u0ccd\u200c\u0c97\u200c\u0cc2 \u0c8e\u0cac\u0cbf\u0ca1\u0cbf \u0c97\u0cc1\u0ca1\u0ccd\u200c\u0cac\u0cc8 ?\u00a0\u0cb9\u0cc7\u0cb3\u0cb2\u0cbf\u0ca6\u0ccd\u0ca6\u0cbe\u0cb0\u0cc6\u0caf\u0cc7, \u0c85\u0cb5\u0cb0\u0cbf\u0ca8\u0ccd\u0ca8\u0cc1 \u0c86\u0cb0\u0ccd\u200c\u0cb8\u0cbf\u0cac\u0cbf \u0caa\u0cb0 \u0c86\u0ca1\u0cc1\u0cb5\u0cc1\u0ca6\u0cbf\u0cb2\u0ccd\u0cb2\u0cb5\u0cc7... \u0c8e\u0c82\u0cac\u0c82\u0ca5 \u0caa\u0ccd\u0cb0\u0cb6\u0ccd\u0ca8\u0cc6\u0c97\u0cb3\u0cc1 \u0c88 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cbf \u0cae\u0cc2\u0ca1\u0cbf\u0cb5\u0cc6. \u0c95\u0cbe\u0cb0\u0ca3, \u0ca4\u0cbe\u0ca8\u0cbf\u0ca8\u0ccd\u0ca8\u0cc1 \u0cb5\u0cbf\u0ca6\u0cc7\u0cb6\u0c97\u0cb3\u0cb2\u0ccd\u0cb2\u0cbf \u0c86\u0ca1\u0cc1\u0cb5\u0cc1\u0ca6\u0cbf\u0cb2\u0ccd\u0cb2 \u0c8e\u0c82\u0cac \u0c85\u0cb5\u0cb0 \u0cb9\u0cc7\u0cb3\u0cbf\u0c95\u0cc6.\u00a0\"\u0cb5\u0cbf\u0ca6\u0cc7\u0cb6\u0ca6\u0cb2\u0ccd\u0cb2\u0cbf \u0c86\u0ca1\u0cc1\u0cb5 \u0caf\u0cbe\u0cb5\u0cc1\u0ca6\u0cc7 \u0caf\u0ccb\u0c9c\u0ca8\u0cc6 \u0ca8\u0ca8\u0ccd\u0ca8 \u0cae\u0cc1\u0c82\u0ca6\u0cbf\u0cb2\u0ccd\u0cb2. \u0c86\u0ca6\u0cb0\u0cc6 \u0ca6\u0cc7\u0cb6\u0cbf \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c\u0ca8\u0cb2\u0ccd\u0cb2\u0cbf \u0c9f\u0cc8\u0c9f\u0cbe\u0ca8\u0ccd\u0cb8\u0ccd\u200c \u0caa\u0cb0 \u0c86\u0ca1\u0cc1\u0cb5\u0cc1\u0ca6\u0ca8\u0ccd\u0ca8\u0cc1 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0cb8\u0cc1\u0ca4\u0ccd\u0ca4\u0cc7\u0ca8\u0cc6. \u0ca8\u0cbe\u0ca8\u0cc1 \u0cab\u0cbe \u0ca1\u0cc1 \u0caa\u0ccd\u0cb2\u0cc6\u0cb8\u0cbf\u0cb8\u0ccd\u200c \u0cb9\u0cbe\u0c97\u0cc2 \u0ca6\u0c95\u0ccd\u0cb7\u0cbf\u0ca3 \u0c86\u0cab\u0ccd\u0cb0\u0cbf\u0c95\u0cbe\u0ca6 \u0cac\u0cb9\u0cc1 \u0ca6\u0cc6\u0cc2\u0ca1\u0ccd\u0ca1 \u0cac\u0cc6\u0c82\u0cac\u0cb2\u0cbf\u0c97' \u0c8e\u0c82\u0ca6\u0cc1 \u0c8e\u0cac\u0cbf\u0ca1\u0cbf \u0cb9\u0cc7\u0cb3\u0cbf\u0ca6\u0ccd\u0ca6\u0cbe\u0cb0\u0cc6. \u0cb9\u0cc0\u0c97\u0cbe\u0c97\u0cbf \u0c86\u0cb0\u0ccd\u200c\u0cb8\u0cbf\u0cac\u0cbf \u0c85\u0cad\u0cbf\u0cae\u0cbe\u0ca8\u0cbf\u0c97\u0cb3\u0cc1 \u0c87\u0ca8\u0ccd\u0ca8\u0cc1 \u0c8e\u0cac\u0cbf\u0ca1\u0cbf \u0c86\u0c9f\u0cb5\u0ca8\u0ccd\u0ca8\u0cc1 \u0c95\u0ca3\u0ccd\u0ca4\u0cc1\u0c82\u0cac\u0cbf\u0cb8\u0cbf\u0c95\u0cc6\u0cc2\u0cb3\u0ccd\u0cb3\u0cc1\u0cb5 \u0cb8\u0cbe\u0ca7\u0ccd\u0caf\u0ca4\u0cc6 \u0c87\u0cb2\u0ccd\u0cb2\u0cb5\u0cc6\u0c82\u0ca6\u0cc7 \u0cb9\u0cc7\u0cb3\u0cac\u0cc7\u0c95\u0cc1.", "\u0c8e\u0cac\u0cbf\u0ca1\u0cbf \u0c8e\u0c82\u0cac \u0cac\u0cb9\u0cc1\u0cae\u0cc1\u0c96 \u0caa\u0ccd\u0cb0\u0ca4\u0cbf\u0cad\u0cc6\u0c8e\u0cac\u0cbf\u0ca1\u0cbf \u0cb5\u0cbf\u0cb2\u0cbf\u0caf\u0cb0\u0ccd \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97 \u0c8e\u0ca8\u0ccd\u0ca8\u0cc1\u0cb5\u0cc1\u0ca6\u0cc1 \u0cb5\u0cbf\u0cb6\u0ccd\u0cb5\u0c95\u0ccd\u0c95\u0cc7 \u0c97\u0cc6\u0cc2\u0ca4\u0ccd\u0ca4\u0cbf\u0cb0\u0cc1\u0cb5 \u0cb8\u0c82\u0c97\u0ca4\u0cbf. \u0c86\u0ca6\u0cb0\u0cc6 \u0c8e\u0cac\u0cbf\u0ca1\u0cbf\u0caf\u0cca\u0cb3\u0c97\u0cc6 \u0c92\u0cac\u0ccd\u0cac \u0cb9\u0cbe\u0c95\u0cbf \u0c86\u0c9f\u0c97\u0cbe\u0cb0\u0ca8\u0cbf\u0ca6\u0ccd\u0ca6\u0cbe\u0ca8\u0cc6. \u0cb8\u0c82\u0c97\u0cc0\u0ca4\u0c97\u0cbe\u0cb0, \u0cab\u200c\u0cc1\u0c9f\u0ccd\u0cac\u0cbe\u0cb2\u0cbf\u0c97, \u0c88\u0c9c\u0cc1 \u0caa\u0c9f\u0cc1... \u0cb9\u0cc0\u0c97\u0cc6 \u0c8e\u0cac\u0cbf\u0ca1\u0cbf \u0c8e\u0c82\u0ca6\u0cb0\u0cc6 \u0cac\u0cb9\u0cc1\u0cae\u0cc1\u0c96 \u0caa\u0ccd\u0cb0\u0ca4\u0cbf\u0cad\u0cc6. \u0c86\u0ca1\u0cc1 \u0cae\u0cc1\u0c9f\u0ccd\u0c9f\u0ca6 \u0cb8\u0cca\u0caa\u0ccd\u0caa\u0cbf\u0cb2\u0ccd\u0cb2 \u0c8e\u0ca8\u0ccd\u0ca8\u0cc1\u0cb5\u0c82\u0ca4\u0cc6 \u0c8e\u0cac\u0cbf\u0ca1\u0cbf \u0cb9\u0ccb\u0c97\u0ca6 \u0ca6\u0cbe\u0cb0\u0cbf\u0caf\u0cc7 \u0c87\u0cb2\u0ccd\u0cb2.\u00a0\u0cb9\u0ccc\u0ca6\u0cc1, \u0c8e\u0cac\u0cbf\u0ca1\u0cbf \u0ca6\u0c95\u0ccd\u0cb7\u0cbf\u0ca3 \u0c86\u0cab\u0ccd\u0cb0\u0cbf\u0c95\u0cbe\u0ca6 \u0c95\u0cbf\u0cb0\u0cbf\u0caf\u0cb0 \u0cb9\u0cbe\u0c95\u0cbf \u0ca4\u0c82\u0ca1\u0ca6 \u0cb8\u0c82\u0cad\u0cbe\u0cb5\u0ccd\u0caf\u0cb0 \u0caa\u0c9f\u0ccd\u0c9f\u0cbf\u0caf\u0cb2\u0ccd\u0cb2\u0cbf \u0cb8\u0ccd\u0ca5\u0cbe\u0ca8 \u0caa\u0ca1\u0cc6\u0ca6\u0cbf\u0ca6\u0ccd\u0ca6\u0cb0\u0cc1. \u0c85\u0cb7\u0ccd\u0c9f\u0cc7 \u0c85\u0cb2\u0ccd\u0cb2, \u0c95\u0cbf\u0cb0\u0cbf\u0caf\u0cb0 \u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0cab\u200c\u0cc1\u0c9f\u0ccd\u200c\u0cac\u0cbe\u0cb2\u0ccd\u200c \u0ca4\u0c82\u0ca1\u0c95\u0ccd\u0c95\u0cc2 \u0cb8\u0c82\u0cad\u0cbe\u0cb5\u0ccd\u0caf\u0cb0 \u0caa\u0c9f\u0ccd\u0c9f\u0cbf\u0caf\u0cb2\u0ccd\u0cb2\u0cbf \u0cb8\u0ccd\u0ca5\u0cbe\u0ca8 \u0caa\u0ca1\u0cc6\u0ca6\u0cbf\u0ca6\u0ccd\u0ca6\u0cb0\u0cc1. \u0ca6\u0c95\u0ccd\u0cb7\u0cbf\u0ca3 \u0c86\u0cab\u0ccd\u0cb0\u0cbf\u0c95\u0cbe \u0c95\u0cbf\u0cb0\u0cbf\u0caf\u0cb0 \u0cb0\u0c97\u0cbf\u00ba \u0ca4\u0c82\u0ca1\u0ca6 \u0ca8\u0cbe\u0caf\u0c95\u0ca8\u0cbe\u0c97\u0cbf, \u0cb6\u0cbe\u0cb2\u0cbe \u0c88\u0c9c\u0cc1\u0c95\u0cc2\u0c9f\u0ca6\u0cb2\u0ccd\u0cb2\u0cbf 6 \u0c95\u0cc2\u0c9f \u0ca6\u0cbe\u0c96\u0cb2\u0cc6 \u0cb9\u0cca\u0c82\u0ca6\u0cbf\u0ca6\u0ccd\u0ca6\u0cbe\u0cb0\u0cc6. \u0c85\u0cb7\u0ccd\u0c9f\u0cc7 \u0c85\u0cb2\u0ccd\u0cb2 \u0c86\u0ccd\u0caf\u0ca4\u0ccd\u0cb2\u0cc6\u0c9f\u0cbf\u0c95\u0ccd\u0cb8\u0ccd\u200c\u0ca8\u0cb2\u0ccd\u0cb2\u0cc2 \u0cb8\u0cc8 \u0c8e\u0ca8\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cbf\u0cb0\u0cc1\u0cb5 \u0c8e\u0cac\u0cbf\u0ca1\u0cbf 100 \u0cae\u0cc0. \u0c93\u0c9f\u0ca6\u0cb2\u0ccd\u0cb2\u0cbf \u0cb5\u0cc7\u0c97\u0ca6 \u0c93\u0c9f\u0c97\u0cbe\u0cb0 \u0c8e\u0ca8\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cbf\u0ca6\u0ccd\u0ca6\u0cbe\u0cb0\u0cc6. \u0c89\u0cb3\u0cbf\u0ca6\u0c82\u0ca4\u0cc6 \u0c95\u0cbf\u0cb0\u0cbf\u0caf\u0cb0 \u0ca1\u0cc7\u0cb5\u0cbf\u0cb8\u0ccd\u200c \u0c95\u0caa\u0ccd\u200c \u0c9f\u0cc6\u0ca8\u0cbf\u0cb8\u0ccd\u200c \u0c95\u0cc2\u0c9f\u0ca6\u0cb2\u0ccd\u0cb2\u0cc2 \u0c8e\u0cac\u0cbf\u0ca1\u0cbf \u0c86\u0ca1\u0cbf\u0ca6\u0ccd\u0ca6\u0cbe\u0cb0\u0cc6. \u0c85\u0c82\u0ca1\u0cb0\u0ccd\u200c-19 \u0cac\u0ccd\u0caf\u0cbe\u0ca1\u0ccd\u0cae\u0cbf\u0c82\u0c9f\u0ca8\u0ccd\u200c \u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0ca4\u0c82\u0ca1\u0ca6 \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0c86\u0c9f\u0c97\u0cbe\u0cb0, \u0c97\u0cbe\u0cb2\u0ccd\u0cab\u0ccd\u0ca8\u0cb2\u0ccd\u0cb2\u0cc2 \u0caa\u0cb0\u0cbf\u0ca3\u0ca4\u0cbf \u0cb9\u0cca\u0c82\u0ca6\u0cbf\u0ca6\u0ccd\u0ca6\u0cb0\u0cc1. \u0cb5\u0cbf\u0c9c\u0ccd\u0c9e\u0cbe\u0ca8 \u0caa\u0ccd\u0cb0\u0cca\u0c9c\u0cc6\u0c95\u0ccd\u0c9f\u0ccd \u0c92\u0c82\u0ca6\u0c95\u0ccd\u0c95\u0cc6 \u0c87\u0cb5\u0cb0\u0cbf\u0c97\u0cc6 \u0caa\u0ccd\u0cb0\u0ca4\u0cbf\u0cb7\u0ccd\u0ca0\u0cbf\u0ca4 \u0ca8\u0cc6\u0cb2\u0ccd\u0cb8\u0ca8\u0ccd\u200c \u0cae\u0c82\u0ca1\u0cc7\u0cb2\u0cbe \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0c92\u0cb2\u0cbf\u0ca6\u0cbf\u0ca4\u0ccd\u0ca4\u0cc1. \u0c9c\u0ca4\u0cc6\u0c97\u0cc6 \u0cb8\u0c82\u0c97\u0cc0\u0ca4\u0ca6\u0cb2\u0ccd\u0cb2\u0cc2 \u0c8e\u0cac\u0cbf\u0ca1\u0cbf \u0cb5\u0cbf\u0cb6\u0cc7\u0cb7 \u0c86\u0cb8\u0c95\u0ccd\u0ca4\u0cbf \u0cb9\u0cca\u0c82\u0ca6\u0cbf\u0ca6\u0ccd\u0ca6\u0cbe\u0cb0\u0cc6.", "1 \u0ca6\u0cbf\u0ca8, 1 \u0caa\u0c82\u0ca6\u0ccd\u0caf, 3 \u0cb5\u0cbf\u0cb6\u0ccd\u0cb5\u0ca6\u0cbe\u0c96\u0cb2\u0cc6!\u0cb5\u0cc7\u0c97\u0ca6 \u0c85\u0cb0\u0ccd\u0ca7 \u0cb6\u0ca4\u0c95: 2015\u0cb0\u0cb2\u0ccd\u0cb2\u0cbf \u0c9c\u0ccb\u0cb9\u0cbe\u0ca8\u0ccd\u0cb8\u0ccd\u200c\u0cac\u0cb0\u0ccd\u0c97\u0ccd\u200c\u0ca8\u0cb2\u0ccd\u0cb2\u0cbf \u0cb5\u0cc6\u0cb8\u0ccd\u0c9f\u0ccd\u200c \u0c87\u0c82\u0ca1\u0cc0\u0cb8\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0ca8\u0ca1\u0cc6\u0ca6 \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0c8f\u0c95\u0ca6\u0cbf\u0ca8 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0c8e\u0cac\u0cbf\u0ca1\u0cbf \u0cb5\u0cbf\u0cb2\u0cbf\u0caf\u0cb0\u0ccd 16 \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf \u0c85\u0cb0\u0ccd\u0ca7 \u0cb6\u0ca4\u0c95 \u0cb8\u0cbf\u0ca1\u0cbf\u0cb8\u0cbf\u0ca6\u0ccd\u0ca6\u0cb0\u0cc1. \u0c87\u0ca6\u0cc1 \u0c87\u0c82\u0ca6\u0cbf\u0c97\u0cc2 \u0c8f\u0c95\u0ca6\u0cbf\u0ca8 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c\u0ca8\u0cb2\u0ccd\u0cb2\u0cbf \u0cb5\u0cbf\u0cb6\u0ccd\u0cb5 \u0ca6\u0cbe\u0c96\u0cb2\u0cc6\u0caf\u0cbe\u0c97\u0cbf \u0c89\u0cb3\u0cbf\u0ca6\u0cbf\u0ca6\u0cc6.", "\u0cb5\u0cc7\u0c97\u0ca6 \u0cb6\u0ca4\u0c95: \u0c87\u0ca6\u0cc7 \u0caa\u0c82\u0ca6\u0ccd\u0caf\u0ca6\u0cb2\u0ccd\u0cb2\u0cbf \u0cae\u0cc1\u0c82\u0ca6\u0cc1\u0cb5\u0cb0\u0cbf\u0ca6\u0cc1 \u0cb8\u0cbf\u0ca1\u0cbf\u0ca6\u0cbf\u0ca6\u0ccd\u0ca6 \u0c8e\u0cac\u0cbf\u0ca1\u0cbf \u0c95\u0cc7\u0cb5\u0cb2 31 \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf \u0cb6\u0ca4\u0c95 \u0cb8\u0cbf\u0ca1\u0cbf\u0cb8\u0cbf\u0ca6\u0ccd\u0ca6\u0cb0\u0cc1. 36 \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf \u0c95\u0ccb\u0cb0\u0cbf \u0c86\u0ccd\u0caf\u0c82\u0ca1\u0cb0\u0ccd\u0cb8\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6 \u0cb6\u0ca4\u0c95 \u0ca6\u0cbe\u0c96\u0cb2\u0cc6\u0caf\u0ca8\u0ccd\u0ca8\u0cc1 \u0c85\u0cb5\u0cb0\u0cc1 \u0c85\u0cb3\u0cbf\u0cb8\u0cbf \u0cb9\u0cbe\u0c95\u0cbf\u0ca6\u0ccd\u0ca6\u0cb0\u0cc1. \u0c87\u0ca6\u0cc1 \u0c95\u0cc2\u0ca1 \u0c87\u0c82\u0ca6\u0cbf\u0c97\u0cc2 \u0c85\u0c9a\u0ccd\u0c9a\u0cb3\u0cbf\u0caf\u0ca6\u0cc7 \u0c89\u0cb3\u0cbf\u0ca6\u0cbf\u0ca6\u0cc6.", "\u0cb5\u0cc7\u0c97\u0ca6 \u0ca8\u0cc2\u0cb0\u0cc8\u0cb5\u0ca4\u0ccd\u0ca4\u0cc1: \u0c8e\u0cac\u0cbf\u0ca1\u0cbf \u0cae\u0ca4\u0ccd\u0ca4\u0cc6 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0ca6\u0cc1 \u0c85\u0cac\u0ccd\u0cac\u0cb0\u0cbf\u0cb8\u0cbf \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cae\u0cbe\u0ca1\u0cbf\u0ca6\u0ccd\u0ca6\u0cb0\u0cc1. \u0ca8\u0ccb\u0ca1\u0cc1 \u0ca8\u0ccb\u0ca1\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0c82\u0ca4\u0cc6 64 \u0c8e\u0cb8\u0cc6\u0ca4\u0ca6\u0cb2\u0ccd\u0cb2\u0cbf 150 \u0cb0\u0ca8\u0ccd\u200c \u0c97\u0ca1\u0cbf \u0ca6\u0cbe\u0c9f\u0cbf \u0cae\u0ca4\u0ccd\u0ca4\u0cc2\u0c82\u0ca6\u0cc1 \u0cb5\u0cbf\u0cb6\u0ccd\u0cb5\u0ca6\u0cbe\u0c96\u0cb2\u0cc6 \u0ca8\u0cbf\u0cb0\u0ccd\u0cae\u0cbe\u0ca3 \u0cae\u0cbe\u0ca1\u0cbf\u0ca6\u0ccd\u0ca6\u0cb0\u0cc1. \u0c88 \u0cae\u0cc2\u0cb0\u0cc1 \u0ca6\u0cbe\u0c96\u0cb2\u0cc6\u0c97\u0cb3\u0cc1 \u0c85\u0c9c\u0cc7\u0caf\u0cb5\u0cbe\u0c97\u0cbf\u0cb5\u0cc6.", "\u0c8e\u0cb2\u0ccd\u0cb2\u0ca6\u0c95\u0ccd\u0c95\u0cc2 \u0c92\u0c82\u0ca6\u0cc1 \u0cae\u0cc1\u0c95\u0ccd\u0ca4\u0cbe\u0caf \u0c8e\u0c82\u0cac\u0cc1\u0ca6\u0cbf\u0ca6\u0cc6. \u0ca8\u0cbe\u0ca8\u0cc1 \u0cac\u0cb9\u0cb3\u0cb7\u0ccd\u0c9f\u0cc1 \u0ca6\u0ca3\u0cbf\u0ca6\u0cbf\u0ca6\u0ccd\u0ca6\u0cc7\u0ca8\u0cc6. \u0ca6\u0cc2\u0cb0 \u0cb8\u0cb0\u0cbf\u0caf\u0cb2\u0cc1 \u0c87\u0ca6\u0cc7 \u0cb8\u0cc2\u0c95\u0ccd\u0ca4 \u0cb8\u0cae\u0caf. \u0ca6\u0c95\u0ccd\u0cb7\u0cbf\u0ca3 \u0c86\u0cab\u0ccd\u0cb0\u0cbf\u0c95\u0cbe \u0cb9\u0cbe\u0c97\u0cc2 \u0cb5\u0cbf\u0cb6\u0ccd\u0cb5\u0ca6\u0cbe\u0ca6\u0ccd\u0caf\u0c82\u0ca4 \u0c87\u0cb0\u0cc1\u0cb5 \u0c8e\u0cb2\u0ccd\u0cb2 \u0c85\u0cad\u0cbf\u0cae\u0cbe\u0ca8\u0cbf\u0c97\u0cb3\u0cbf\u0c97\u0cc6 \u0ca8\u0cbe\u0ca8\u0cc1 \u0ca5\u0ccd\u0caf\u0cbe\u0c82\u0c95\u0ccd\u0cb8\u0ccd\u200c \u0cb9\u0cc7\u0cb3\u0cac\u0caf\u0cb8\u0cc1\u0ca4\u0ccd\u0ca4\u0cc7\u0ca8\u0cc6. \u0c87\u0cb5\u0cb0\u0cc6\u0cb2\u0ccd\u0cb2\u0cb0 \u0caa\u0ccd\u0cb0\u0cc0\u0ca4\u0cbf\u0c97\u0cc6 \u0c95\u0cc3\u0ca4\u0c9c\u0ccd\u0c9e...\u0c8e\u0cac\u0cbf \u0ca1\u0cbf \u0cb5\u0cbf\u0cb2\u0cbf\u0caf\u0cb0\u0ccd", "14 \u0cb5\u0cb0\u0ccd\u0cb7\u0c97\u0cb3 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0caa\u0caf\u0ca3\u0c85\u0cac\u0ccd\u0cb0\u0cb9\u0cbe\u0c82 \u0cac\u0cc6\u0c82\u0c9c\u0cae\u0cbf\u0ca8\u0ccd\u200c \u0ca1\u0cbf \u0cb5\u0cbf\u0cb2\u0cbf\u0caf\u0cb0\u0ccd \u0c8e\u0c82\u0cac \u0c85\u0cb7\u0ccd\u0c9f\u0cc1\u0ca6\u0ccd\u0ca6\u0ca6 \u0cb9\u0cc6\u0cb8\u0cb0\u0ca8\u0ccd\u0ca8\u0cc1 \u0c85\u0cad\u0cbf\u0cae\u0cbe\u0ca8\u0cbf\u0c97\u0cb3\u0cbf\u0c82\u0ca6 \"\u0c8e\u0cac\u0cbf\u0ca1\u0cbf' \u0c8e\u0c82\u0ca6\u0cc1 \u0c9a\u0cc1\u0c9f\u0cc1\u0c95\u0cbe\u0c97\u0cbf, \u0c85\u0cb7\u0ccd\u0c9f\u0cc7 \u0caa\u0ccd\u0cb0\u0cc0\u0ca4\u0cbf\u0caf\u0cbf\u0c82\u0ca6 \u0c95\u0cb0\u0cc6\u0caf\u0cb2\u0ccd\u0caa\u0ca1\u0cc1\u0cb5 \u0ca1\u0cbf \u0cb5\u0cbf\u0cb2\u0cbf\u0caf\u0cb0\u0ccd \u0c85\u0cb5\u0cb0\u0ca6\u0cc1 14 \u0cb5\u0cb0\u0ccd\u0cb7\u0c97\u0cb3 \u0cb8\u0cc1\u0ca6\u0cc0\u0cb0\u0ccd\u0c98\u200c \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0cac\u0cbe\u0cb3\u0ccd\u0cb5\u0cc6.", "\u0c9f\u0ccd\u0cb5\u0cc0\u0c9f\u0ccd\u0cb8\u0ccd\u200c\u0ca8\u0cbf\u0cae\u0c97\u0cc6 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0c85\u0c82\u0c97\u0cb3\u0ca6\u0cb2\u0ccd\u0cb2\u0cbf \u0cb2\u0cad\u0cbf\u0cb8\u0cbf\u0ca6 360 \u0ca1\u0cbf\u0c97\u0ccd\u0cb0\u0cbf \u0caf\u0cb6\u0cb8\u0ccd\u0cb8\u0cc1 \u0c87\u0ca8\u0ccd\u0ca8\u0cc1 \u0cae\u0cc1\u0c82\u0ca6\u0cc6 \u0c95\u0ccd\u0cb0\u0cbf\u0c95\u0cc6\u0c9f\u0cbf\u0ca8 \u0c85\u0c82\u0c97\u0cb3\u0ca6\u0cbe\u0c9a\u0cc6\u0caf\u0cc2 \u0cb2\u0cad\u0cbf\u0cb8\u0cb2\u0cbf. \u0ca8\u0cbf\u0cae\u0ccd\u0cae \u0c85\u0ca8\u0cc1\u0caa\u0cb8\u0ccd\u0ca5\u0cbf\u0ca4\u0cbf \u0c95\u0cbe\u0ca1\u0cb2\u0cbf\u0ca6\u0cc6. \u0ca8\u0cbf\u0cae\u0c97\u0cc6 \u0ca8\u0ca8\u0ccd\u0ca8 \u0cb6\u0cc1\u0cad \u0cb9\u0cbe\u0cb0\u0cc8\u0c95\u0cc6\u0c97\u0cb3\u0cc1.-\u0cb8\u0c9a\u0cbf\u0ca8\u0ccd\u200c \u0ca4\u0cc6\u0c82\u0ca1\u0cc1\u0cb2\u0ccd\u0c95\u0cb0\u0ccd\u200c", "\u0ca8\u0cbf\u0cae\u0ccd\u0cae \u0c95\u0ccd\u0cb0\u0cbf\u0c95\u0cc6\u0c9f\u0cbf\u0ca8 \u0cae\u0cca\u0ca6\u0cb2 \u0ca6\u0cbf\u0ca8\u0ca6\u0cbf\u0c82\u0ca6\u0cb2\u0cc2 \u0cac\u0cb2\u0ccd\u0cb2\u0cc6. \u0ca8\u0cc0\u0cb5\u0cc1 \u0cb8\u0ccd\u0cab\u0cc2\u0cb0\u0ccd\u0ca4\u0cbf\u0ca6\u0cbe\u0caf\u0c95 \u0cb5\u0ccd\u0caf\u0c95\u0ccd\u0ca4\u0cbf\u0caf\u0cbe\u0c97\u0cbf, \u0c86\u0c9f\u0c97\u0cbe\u0cb0\u0ca8\u0cbe\u0c97\u0cbf \u0cac\u0cc6\u0cb3\u0cc6\u0ca6 \u0cb0\u0cc0\u0ca4\u0cbf\u0caf\u0cc7 \u0c85\u0ca6\u0ccd\u0cad\u0cc1\u0ca4. \u0ca8\u0cbf\u0cae\u0ccd\u0cae \u0ca6\u0cc7\u0cb6, \u0ca4\u0c82\u0ca1 \u0cb9\u0cbe\u0c97\u0cc2 \u0c85\u0cad\u0cbf\u0cae\u0cbe\u0ca8\u0cbf\u0c97\u0cb3\u0cbf\u0c97\u0cbe\u0c97\u0cbf \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0cc2 \u0cae\u0cbf\u0c97\u0cbf\u0cb2\u0cbe\u0ca6\u0cc1\u0ca6\u0ca8\u0ccd\u0ca8\u0cc1 \u0ca8\u0cc0\u0ca1\u0cbf\u0ca6\u0ccd\u0ca6\u0cc0\u0cb0\u0cbf. \u0c8e\u0cb2\u0ccd\u0cb2\u0cb0 \u0caa\u0cb0\u0cb5\u0cbe\u0c97\u0cbf \u0ca8\u0cbf\u0cae\u0c97\u0cc6\u0cc2\u0c82\u0ca6\u0cc1 \u0ca5\u0ccd\u0caf\u0cbe\u0c82\u0c95\u0ccd\u0cb8\u0ccd\u200c.-\u0cae\u0cbe\u0cb0\u0ccd\u0c95\u0ccd\u200c \u0cac\u0ccc\u0cb7\u0cb0\u0ccd\u200c", "\u0c87\u0ca6\u0cc1 \u0c95\u0cc7\u0cb5\u0cb2 \u0c97\u0cbe\u0cb3\u0cbf\u0cb8\u0cc1\u0ca6\u0ccd\u0ca6\u0cbf\u0caf\u0cbe\u0c97\u0cbf\u0cb0\u0cb2\u0cbf...-\u0cb8\u0ccd\u0ca8\u0cc7\u0cb9\u0cb2\u0ccd\u200c \u0caa\u0ccd\u0cb0\u0ca7\u0cbe\u0ca8\u0ccd\u200c", "\u0c87\u0ca6\u0cc6\u0cc2\u0c82\u0ca6\u0cc1 \u0c86\u0c98\u0cbe\u0ca4\u0c95\u0cbe\u0cb0\u0cbf \u0cb8\u0cc1\u0ca6\u0ccd\u0ca6\u0cbf. \u0c95\u0cc8 \u0c8e\u0c9f\u0cc1\u0c95\u0cbf\u0ca8\u0cb2\u0ccd\u0cb2\u0cbf\u0cb0\u0cc1\u0cb5 \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0cac\u0cb3\u0cbf\u0c95 \u0c85\u0cb5\u0cb0\u0cc1 \u0ca8\u0cbf\u0cb5\u0cc3\u0ca4\u0ccd\u0ca4\u0cb0\u0cbe\u0c97\u0cac\u0cb9\u0cc1\u0ca6\u0cc1 \u0c8e\u0c82\u0ca6\u0cc6\u0ca3\u0cbf\u0cb8\u0cbf\u0ca6\u0ccd\u0ca6\u0cc6. \u0cb9\u0cbf\u0c82\u0ca6\u0cc6\u0cc2\u0cae\u0ccd\u0cae\u0cc6 \u0c8e\u0cac\u0cbf\u0ca1\u0cbf \u0c85\u0cb5\u0cb0\u0ca8\u0ccd\u0ca8\u0cc1 \u0cb2\u0cbe\u0cb0\u0cbe \u0c85\u0cb5\u0cb0 \u0ca8\u0cbf\u0c9c\u0cb5\u0cbe\u0ca6 \u0cb9\u0cbe\u0c97\u0cc2 \u0cb8\u0cb9\u0c9c \u0c89\u0ca4\u0ccd\u0ca4\u0cb0\u0cbe\u0ca7\u0cbf\u0c95\u0cbe\u0cb0\u0cbf \u0c8e\u0c82\u0ca6\u0cc1 \u0cac\u0ccd\u0cb2\u0cbe\u0c97\u0ccd\u200c\u0ca8\u0cb2\u0ccd\u0cb2\u0cbf \u0cac\u0cb0\u0cc6\u0ca6\u0cbf\u0ca6\u0ccd\u0ca6\u0cc6. \"\u0ca8\u0cbe\u0ca8\u0cc1 \u0cae\u0ca8\u0ccb\u0cb0\u0c82\u0c9c\u0ca8\u0cc6 \u0c92\u0ca6\u0c97\u0cbf\u0cb8\u0cc1\u0ca4\u0ccd\u0ca4\u0cbf\u0ca6\u0ccd\u0ca6\u0cc7\u0ca8\u0cc6\u0caf\u0cc7?' \u0c8e\u0c82\u0ca6\u0cc1 \u0c8e\u0cac\u0cbf\u0ca1\u0cbf \u0c95\u0cc7\u0cb3\u0cac\u0cb9\u0cc1\u0ca6\u0cc1. \u0ca8\u0ca8\u0ccd\u0ca8 \u0c89\u0ca4\u0ccd\u0ca4\u0cb0 \u0c92\u0c82\u0ca6\u0cc7-\u0caf\u0cb8\u0ccd\u200c, \u0caf\u0cb8\u0ccd\u200c, \u0caf\u0cb8\u0ccd\u200c...-\u0cb9\u0cb0\u0ccd\u0cb7 \u0cad\u0ccb\u0c97\u0ccd\u0cb2\u0cc6", "\u0ca4\u0ca8\u0ccd\u0ca8 \u0c95\u0cbe\u0cb2\u0ca6, \u0c95\u0ccd\u0cb0\u0cbf\u0c95\u0cc6\u0c9f\u0cbf\u0ca8 \u0c8e\u0cb2\u0ccd\u0cb2 \u0cae\u0cbe\u0ca6\u0cb0\u0cbf\u0c97\u0cb3 \u0cb8\u0cb0\u0ccd\u0cb5\u0cb6\u0ccd\u0cb0\u0cc7\u0cb7\u0ccd\u0ca0 \u0c86\u0c9f\u0c97\u0cbe\u0cb0. 2019\u0cb0 \u0cb5\u0cbf\u0cb6\u0ccd\u0cb5\u0c95\u0caa\u0ccd\u200c \u0cae\u0cc1\u0c82\u0ca6\u0cbf\u0cb0\u0cc1\u0cb5\u0cbe\u0c97\u0cb2\u0cc7 \u0cb5\u0cbf\u0ca6\u0cbe\u0caf \u0cb9\u0cc7\u0cb3\u0cbf \u0cb0\u0cc1\u0cb5\u0cc1\u0ca6\u0cc1 \u0ca6\u0cc6\u0cc2\u0ca1\u0ccd\u0ca1 \u0cb9\u0cca\u0ca1\u0cc6\u0ca4.\u00a0-\u0c9f\u0cbf\u0cae\u0ccd\u200c \u0cae\u0cc7", "\"\u0cb0\u0ca8\u0ccd\u200c \u0c94\u0c9f\u0ccd\u200c \u0c86\u0cab\u0ccd \u0c97\u0ccd\u0caf\u0cbe\u0cb8\u0ccd\u200c' (\u0c87\u0c82\u0ca7\u0ca8 \u0cae\u0cc1\u0c97\u0cbf\u0ca6\u0cc1\u0ca6\u0cb0\u0cbf\u0c82\u0ca6) \u0c8e\u0c82\u0cac\u0cc1\u0ca6\u0cbe\u0c97\u0cbf \u0c8e\u0cac\u0cbf\u0ca1\u0cbf \u0ca8\u0cbf\u0cb5\u0cc3\u0ca4\u0ccd\u0ca4\u0cbf\u0c97\u0cc6 \u0c95\u0cbe\u0cb0\u0ca3 \u0cb9\u0cc7\u0cb3\u0cbf\u0ca6\u0ccd\u0ca6\u0cbe\u0cb0\u0cc6. \u0c86\u0ca6\u0cb0\u0cc6 \u0c85\u0cad\u0cbf\u0cae\u0cbe\u0ca8\u0cbf\u0c97\u0cb3\u0cc1 \u0c85\u0caf\u0ccb\u0cae\u0caf\u0c97\u0cc6\u0cc2\u0c82\u0ca1\u0cc1 \u0c8f\u0ca6\u0cc1\u0cb8\u0cbf\u0cb0\u0cc1 \u0cac\u0cbf\u0ca1\u0cc1\u0cb5\u0c82\u0ca4\u0cbe\u0c97\u0cbf\u0ca6\u0cc6...-\u0c95\u0ccd\u0cb0\u0cbf\u0c95\u0cc6\u0c9f\u0ccd\u200c\u0cb5\u0cbe\u0cb2\u0cbe", "\u0c8e\u0cac\u0cbf\u0ca1\u0cbf \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0cc6 \u0cb5\u0cbf\u0ca6\u0cbe\u0caf \u0c98\u0ccb\u0cb7\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6 \u0c8e\u0c82\u0ca6\u0cc1 \u0cb9\u0cc7\u0cb3\u0cac\u0cc7\u0ca1\u0cbf. \u0c85\u0cb5\u0cb0\u0cc1 360 \u0ca1\u0cbf\u0c97\u0ccd\u0cb0\u0cbf\u0caf\u0cb2\u0ccd\u0cb2\u0cbf \u0cb5\u0cbe\u0caa\u0cb8\u0ccd\u200c \u0cac\u0c82\u0ca6\u0cbf\u0ca6\u0ccd\u0ca6\u0cbe\u0cb0\u0cc6.-\u0c9f\u0ccd\u0cb0\u0cc6\u0c82\u0ca1\u0cc1\u0cb2\u0ccd\u0c95\u0cb0\u0ccd\u200c", "\u0c8e\u0cac\u0cbf\u0ca1\u0cbf\u0c97\u0cbf\u0c82\u0ca4 \u0c89\u0ca4\u0ccd\u0ca4\u0cae \u0ca6\u0cbe\u0c96\u0cb2\u0cc6 \u0ca8\u0cbf\u0cb0\u0ccd\u0cae\u0cbf\u0cb8\u0cbf\u0ca6 \u0c95\u0cc6\u0cb2\u0cb5\u0cc7 \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0cb0\u0cbf\u0cb0\u0cac\u0cb9\u0cc1\u0ca6\u0cc1. \u0c86\u0ca6\u0cb0\u0cc6 \u0c8e\u0cac\u0cbf\u0ca1\u0cbf\u0c97\u0cc6 \u0c8e\u0cac\u0cbf\u0ca1\u0cbf\u0caf\u0cc7 \u0cb8\u0cbe\u0c9f\u0cbf. \u0cb8\u0cc0\u0cae\u0ccd\u200c, \u0cb8\u0ccd\u0cb5\u0cbf\u0c82\u0c97\u0ccd\u200c, \u0cb8\u0ccd\u0caa\u0cbf\u0ca8\u0ccd\u200c\u0c97\u0cb3\u0cbf\u0c97\u0cc6\u0cb2\u0ccd\u0cb2 \u0c8f\u0c95\u0caa\u0ccd\u0cb0\u0c95\u0cbe\u0cb0\u0cb5\u0cbe\u0c97\u0cbf \u0c86\u0ca1\u0cc1\u0cb5 \u0c86\u0c9f\u0c97\u0cbe\u0cb0. \u0ca6\u0cc8\u0ca4\u0ccd\u0caf \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97."], "title": "\u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0cc6 \u0c8e\u0cac\u0cbf\u0ca1\u0cbf \u0c97\u0ca1\u0cbf\u0cac\u0cbf\u0ca1\u0cbf \u0cb5\u0cbf\u0ca6\u0cbe\u0caf"},
{"url": "https://www.udayavani.com/kannada/news/sports-news/297115/ipl-2018-highlights", "content": ["\u0cae\u0cc1\u0c82\u0cac\u0caf\u0cbf: \u0c8e\u0cb0\u0ca1\u0cc1 \u0cb5\u0cb0\u0ccd\u0cb7\u0c97\u0cb3 \u0ca8\u0cbf\u0cb7\u0cc7\u0ca7\u0ca6 \u0cac\u0cb3\u0cbf\u0c95 \u0c90\u0caa\u0cbf\u0c8e\u0cb2\u0ccd\u200c\u0c97\u0cc6 \u0cae\u0cb0\u0cb3\u0cbf\u0ca6 \u0c9a\u0cc6\u0ca8\u0ccd\u0ca8\u0cc8 \u0cb8\u0cc2\u0caa\u0cb0\u0ccd\u200c \u0c95\u0cbf\u0c82\u0c97\u0ccd\u0cb8\u0ccd\u200c 3\u0ca8\u0cc7 \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0c8e\u0ca4\u0ccd\u0ca4\u0cc1\u0cb5\u0cc1\u0ca6\u0cb0\u0cca\u0c82\u0ca6\u0cbf\u0c97\u0cc6 2018\u0cb0 \"\u0cab\u0ccd\u0caf\u0cbe\u0c82\u0c9f\u0cb8\u0cbf \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c'\u0c97\u0cc6 \u0ca4\u0cc6\u0cb0\u0cc6 \u0cac\u0cbf\u0ca6\u0ccd\u0ca6\u0cbf\u0ca6\u0cc6. \"\u0ca1\u0ccd\u0caf\u0cbe\u0ca1\u0ccd\u0cb8\u0ccd\u200c \u0c9f\u0cc0\u0cae\u0ccd\u200c' (\u0c85\u0caa\u0ccd\u0caa\u0c82\u0ca6\u0cbf\u0cb0 \u0ca4\u0c82\u0ca1) \u0c8e\u0c82\u0ca6\u0cc7 \u0c95\u0cb0\u0cc6\u0cb8\u0cbf\u0c95\u0cc6\u0cc2\u0c82\u0ca1\u0cbf\u0ca6\u0ccd\u0ca6 \u0ca7\u0ccb\u0ca8\u0cbf \u0caa\u0ca1\u0cc6 \u0ca4\u0cae\u0ccd\u0cae\u0ca6\u0cc1 \"\u0caf\u0cc6\u0cb2\u0ccd\u0cb2\u0ccb \u0c86\u0cb0\u0ccd\u0cae\u0cbf' (\u0cb9\u0cb3\u0ca6\u0cbf \u0cb8\u0cc8\u0ca8\u0ccd\u0caf) \u0c95\u0cc2\u0ca1 \u0cb9\u0ccc\u0ca6\u0cc6\u0c82\u0ca6\u0cc1 \u0cb8\u0cbe\u0cac\u0cc0\u0ca4\u0cc1\u0caa\u0ca1\u0cbf\u0cb8\u0cc1\u0cb5 \u0cae\u0cc2\u0cb2\u0c95 \u0c87\u0ca4\u0cbf \u0cb9\u0cbe\u0cb8\u0cb5\u0ca8\u0ccd\u0ca8\u0cc7 \u0ca8\u0cbf\u0cb0\u0ccd\u0cae\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6.", "\u0ca8\u0cbf\u0cb7\u0cc7\u0ca7\u0ca6 \u0cac\u0cb3\u0cbf\u0c95\u0cb5\u0cc2 \u0c9a\u0cc6\u0ca8\u0ccd\u0ca8\u0cc8 \u0ca4\u0c82\u0ca1 \u0c85\u0ca6\u0cc7 \u0cb9\u0cb3\u0cc6\u0caf \u0c86\u0c9f\u0c97\u0cbe\u0cb0\u0cb0\u0ca8\u0ccd\u0ca8\u0cc7 \u0ca8\u0cc6\u0c9a\u0ccd\u0c9a\u0cbf\u0c95\u0cc6\u0cc2\u0c82\u0ca1\u0cbf\u0ca6\u0ccd\u0ca6\u0c95\u0ccd\u0c95\u0cc6 \u0cb5\u0ccd\u0caf\u0cbe\u0caa\u0c95 \u0c9f\u0cc0\u0c95\u0cc6 \u0c8e\u0ca6\u0cc1\u0cb0\u0cbe\u0c97\u0cbf\u0ca4\u0ccd\u0ca4\u0cc1. \u0cb8\u0ccd\u0cb5\u0ca4\u0c83 \u0c9a\u0cc6\u0ca8\u0ccd\u0ca8\u0cc8 \u0c85\u0cad\u0cbf\u0cae\u0cbe\u0ca8\u0cbf\u0c97\u0cb3\u0cc2 \u0c88 \u0cac\u0c97\u0ccd\u0c97\u0cc6 \u0c85\u0caa\u0cb8\u0ccd\u0cb5\u0cb0 \u0c8e\u0ca4\u0ccd\u0ca4\u0cbf\u0ca6\u0ccd\u0ca6\u0cb0\u0cc1. \u0ca4\u0c82\u0ca1\u0ca6 \u0cac\u0cb9\u0cc1\u0ca4\u0cc7\u0c95 \u0cb8\u0ca6\u0cb8\u0ccd\u0caf\u0cb0\u0cc6\u0cb2\u0ccd\u0cb2 \u0c85\u0caa\u0ccd\u0caa\u0c82\u0ca6\u0cbf\u0cb0\u0cbe\u0c97\u0cbf\u0ca6\u0ccd\u0ca6\u0cbe\u0cb0\u0cc6, \u0c87\u0cb5\u0cb0\u0cc6\u0c82\u0ca5 \u0c9f\u0cbf20 \u0c86\u0ca1\u0cc1\u0ca4\u0ccd\u0ca4\u0cbe\u0cb0\u0cc6, \u0c87\u0ca6\u0cc1 \u0caf\u0cc1\u0cb5\u0c95\u0cb0 \u0c86\u0c9f... \u0c8e\u0c82\u0cac \u0ca4\u0cb0\u0ccd\u0c95\u0c97\u0cb3\u0cbf\u0c97\u0cc6 \u0c87\u0ca6\u0cc1 \u0cb9\u0cbe\u0ca6\u0cbf \u0cae\u0cbe\u0ca1\u0cbf\u0c95\u0cc6\u0cc2\u0c9f\u0ccd\u0c9f\u0cbf\u0ca4\u0ccd\u0ca4\u0cc1. \u0c86\u0ca6\u0cb0\u0cc0\u0c97 \u0c9a\u0cc6\u0ca8\u0ccd\u0ca8\u0cc8 \u0c85\u0cad\u0cbf\u0cae\u0cbe\u0ca8\u0cbf\u0c97\u0cb3\u0cb7\u0ccd\u0c9f\u0cc1 \u0cb8\u0c82\u0cad\u0ccd\u0cb0\u0cae\u0cbf\u0cb8\u0cc1\u0cb5\u0cb5\u0cb0\u0cc1 \u0cac\u0cc7\u0cb0\u0cc6 \u0caf\u0cbe\u0cb0\u0cc2 \u0c87\u0cb2\u0ccd\u0cb2!\u0ca8\u0cbe\u0caf\u0c95 \u0ca7\u0ccb\u0ca8\u0cbf \u0ca8\u0cbf\u0cb5\u0cc3\u0ca4\u0ccd\u0ca4\u0cbf\u0c97\u0cc6 \u0cb9\u0ca4\u0ccd\u0ca4\u0cbf\u0cb0\u0cb5\u0cbf\u0cb0\u0cc1\u0cb5 \u0c86\u0c9f\u0c97\u0cbe\u0cb0, \u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c \u0c8e\u0c82\u0ca6\u0ccb \u0ca8\u0cbf\u0cb5\u0cc3\u0ca4\u0ccd\u0ca4\u0cbf \u0cb9\u0cc7\u0cb3\u0cbf\u0caf\u0cbe\u0c97\u0cbf\u0ca6\u0cc6, \u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1 33\u0cb0 \u0cb9\u0cb0\u0cc6\u0caf\u0ca6\u0cb2\u0ccd\u0cb2\u0cbf\u0ca6\u0ccd\u0ca6\u0cbe\u0cb0\u0cc6, \u0cb9\u0cb0\u0ccd\u0cad\u0c9c\u0ca8\u0ccd\u200c \u0cb8\u0cbf\u0c82\u0c97\u0ccd\u200c \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0cc6 \u0ca8\u0cbf\u0cb5\u0cc3\u0ca4\u0ccd\u0ca4\u0cbf \u0cb9\u0cc7\u0cb3\u0cc1\u0cb5\u0cc1\u0ca6\u0cc6\u0cc2\u0c82\u0ca6\u0cc1 \u0cac\u0cbe\u0c95\u0cbf, \u0ca1\u0ccd\u0cb5\u0cc7\u0ca8\u0ccd\u200c \u0cac\u0ccd\u0cb0\u0cbe\u0cb5\u0cc6\u0cc2 \u0cb5\u0cc6\u0cb8\u0ccd\u0c9f\u0ccd\u200c \u0c87\u0c82\u0ca1\u0cc0\u0cb8\u0ccd\u200c \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0cc7 \u0cac\u0cc7\u0ca1\u0cb5\u0cbe\u0c97\u0cbf\u0ca6\u0ccd\u0ca6\u0cbe\u0cb0\u0cc6, \u0cae\u0cc1\u0cb0\u0cb3\u0cbf \u0cb5\u0cbf\u0c9c\u0caf\u0ccd\u200c \u0c9f\u0cc6\u0cb8\u0ccd\u0c9f\u0ccd\u200c \u0caa\u0c82\u0ca6\u0ccd\u0caf\u0c95\u0ccd\u0c95\u0cb7\u0ccd\u0c9f\u0cc7 \u0cab\u0cbf\u0c9f\u0ccd\u200c, \u0cb0\u0cb5\u0cc0\u0c82\u0ca6\u0ccd\u0cb0 \u0c9c\u0ca1\u0cc7\u0c9c-\u0cb8\u0cc1\u0cb0\u0cc7\u0cb6\u0ccd\u200c \u0cb0\u0cc8\u0ca8\u0cbe \u0c85\u0cb5\u0cb0\u0ca8\u0ccd\u0ca8\u0cc1 \u0c9f\u0cc0\u0cae\u0ccd\u200c \u0c87\u0c82\u0ca1\u0cbf\u0caf\u0cbe \u0c95\u0cc8\u0cb9\u0cbf\u0ca1\u0cbf\u0caf\u0cc1\u0cb5\u0cc1\u0ca6\u0cc7 \u0c95\u0cb7\u0ccd\u0c9f \u0c8e\u0c82\u0cac \u0cb8\u0ccd\u0ca5\u0cbf\u0ca4\u0cbf... \u0cb9\u0cc0\u0c97\u0cc6 \u0cb8\u0cbe\u0c97\u0cbf\u0ca4\u0ccd\u0ca4\u0cc1 \u0c9a\u0cc6\u0ca8\u0ccd\u0ca8\u0cc8 \u0ca4\u0c82\u0ca1\u0cb5\u0ca8\u0ccd\u0ca8\u0cc1 \u0c85\u0cb5\u0cb2\u0ccb\u0c95\u0cbf\u0cb8\u0cc1\u0cb5 \u0cb0\u0cc0\u0ca4\u0cbf. \u0c86\u0ca6\u0cb0\u0cc6 \u0cae\u0ca6\u0cc1\u0cb5\u0cc6\u0caf\u0cbe\u0c97\u0cbf, \u0cae\u0c95\u0ccd\u0c95\u0cb3\u0cbe\u0c97\u0cbf\u0cb0\u0cc1\u0cb5 \u0c86\u0c9f\u0c97\u0cbe\u0cb0\u0cb0\u0ca8\u0ccd\u0ca8\u0cc7 \u0c85\u0ca7\u0cbf\u0c95 \u0cb8\u0c82\u0c96\u0ccd\u0caf\u0cc6\u0caf\u0cb2\u0ccd\u0cb2\u0cbf \u0cb9\u0cca\u0c82\u0ca6\u0cbf\u0cb0\u0cc1\u0cb5 \u0c88 \u0ca4\u0c82\u0ca1\u0cb5\u0cc0\u0c97 \u0c90\u0caa\u0cbf\u0c8e\u0cb2\u0ccd\u200c \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0c86\u0c97\u0cbf\u0cb0\u0cc1\u0cb5\u0cc1\u0ca6\u0cc6\u0c82\u0ca6\u0cb0\u0cc6 \u0c8f\u0ca8\u0cb0\u0ccd\u0ca5?! \u0c9f\u0cbf20 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0c95\u0cc7\u0cb5\u0cb2 \"\u0caf\u0cc1\u0cb5\u0c95\u0cb0 \u0c86\u0c9f' \u0c8e\u0c82\u0cac \u0cb5\u0ccd\u0caf\u0cbe\u0c96\u0ccd\u0caf\u0cbe\u0ca8\u0cb5\u0ca8\u0ccd\u0ca8\u0cc7 \u0cac\u0ca6\u0cb2\u0cbf\u0cb8\u0cbf\u0ca6 \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6 \u0c9a\u0cc6\u0ca8\u0ccd\u0ca8\u0cc8 \u0ca4\u0c82\u0ca1\u0ca6\u0ccd\u0ca6\u0cc1. \u0c87\u0ca6\u0c95\u0ccd\u0c95\u0cbe\u0c97\u0cbf \u0ca7\u0ccb\u0ca8\u0cbf \u0caa\u0ca1\u0cc6\u0c97\u0cc6\u0cc2\u0c82\u0ca6\u0cc1 \u0cb9\u0ccd\u0caf\u0cbe\u0c9f\u0ccd\u0cb8\u0ccd\u200c \u0c85\u0caa\u0ccd\u200c \u0cb9\u0cc7\u0cb3\u0cb2\u0cc7 \u0cac\u0cc7\u0c95\u0cc1!", "\"\u0cb5\u0caf\u0cb8\u0ccd\u0cb8\u0cc1 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0c9c\u0ca4\u0cc6\u0c97\u0cc6 \u0cab\u0cc0\u0cb2\u0ccd\u0ca1\u0cbf\u0c82\u0c97\u0ccd\u200c \u0cae\u0cc7\u0cb2\u0cc2 \u0caa\u0cb0\u0cbf\u0ca3\u0cbe\u0cae \u0cac\u0cc0\u0cb0\u0cc1\u0ca4\u0ccd\u0ca4\u0ca6\u0cc6 \u0c8e\u0c82\u0cac\u0cc1\u0ca6\u0ca8\u0ccd\u0ca8\u0cc1 \u0c92\u0caa\u0ccd\u0caa\u0cb2\u0cc7 \u0cac\u0cc7\u0c95\u0cc1. \u0c86\u0ca6\u0cb0\u0cc6 \u0ca8\u0cbe\u0caf\u0c95\u0ca8\u0cbe\u0ca6\u0cb5\u0ca8\u0cc1 \u0c86\u0c9f\u0c97\u0cbe\u0cb0\u0cb0\u0ca8\u0ccd\u0ca8\u0cc1 \u0cb9\u0cc7\u0c97\u0cc6 \u0cac\u0cb3\u0cb8\u0cbf\u0c95\u0cc6\u0cc2\u0cb3\u0ccd\u0cb3\u0cc1 \u0ca4\u0ccd\u0ca4\u0cbe\u0ca8\u0cc6 \u0c8e\u0c82\u0cac\u0cc1\u0ca6\u0cc1 \u0cae\u0cc1\u0c96\u0ccd\u0caf. \u0c89\u0ca6\u0cbe\u0cb9\u0cb0\u0ca3\u0cc6\u0c97\u0cc6, \u0c92\u0c82\u0ca6\u0cc1 \u0cb0\u0ca8\u0ccd\u200c \u0ca4\u0ca1\u0cc6\u0caf\u0cc1\u0cb5\u0c82\u0ca4\u0cc6 \u0cb5\u0cbe\u0c9f\u0ccd\u0cb8\u0ca8\u0ccd\u200c \u0c85\u0cb5\u0cb0\u0cbf\u0c97\u0cc6 \u0caa\u0ccd\u0cb0\u0cc7\u0cb0\u0cc7\u0caa\u0cbf\u0cb8\u0cbf\u0ca6\u0cb0\u0cc6 \u0c85\u0cb5\u0cb0\u0cc1 \u0cac\u0cbf\u0ca6\u0ccd\u0ca6\u0cc1 \u0c97\u0cbe\u0caf\u0cbe\u0cb3\u0cbe\u0c97\u0cbf \u0cae\u0cc1\u0c82\u0ca6\u0cbf\u0ca8 \u0caa\u0c82\u0ca6\u0ccd\u0caf\u0c95\u0ccd\u0c95\u0cc6 \u0cb2\u0cad\u0cbf\u0cb8\u0ca6\u0cc7 \u0cb9\u0ccb\u0c97\u0cc1\u0cb5 \u0cb8\u0cbe\u0ca7\u0ccd\u0caf\u0ca4\u0cc6 \u0c87\u0cb0\u0cc1\u0ca4\u0ccd\u0ca4\u0ca6\u0cc6. \u0c86\u0ca6\u0cb0\u0cc6 \u0c86\u0c9f\u0c97\u0cbe\u0cb0\u0cb0\u0cc1 \u0ca4\u0cae\u0ccd\u0cae \u0cac\u0cb2\u0cb9\u0cc0\u0ca8\u0ca4\u0cc6\u0c97\u0cb3\u0ca8\u0ccd\u0ca8\u0cc1 \u0c92\u0caa\u0ccd\u0caa\u0cbf \u0c95\u0cc6\u0cc2\u0cb3\u0ccd\u0cb3\u0cb2\u0cc7\u0cac\u0cc7\u0c95\u0cc1...' \u0c8e\u0c82\u0ca6\u0cb0\u0cc1.", "\"\u0c87\u0ca6\u0cc1 \u0c85\u0cae\u0ccb\u0c98 \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0caa\u0cb0\u0cbe\u0c95\u0ccd\u0cb0\u0cae\u0c95\u0ccd\u0c95\u0cc6 \u0cb8\u0c82\u0ca6 \u0c97\u0cc6\u0cb2\u0cc1\u0cb5\u0cc1. \u0cad\u0cc1\u0cb5\u0ca8\u0cc7\u0cb6\u0ccd\u0cb5\u0cb0\u0ccd\u200c, \u0cb0\u0cb6\u0cc0\u0ca6\u0ccd\u200c \u0c85\u0cb5\u0cb0\u0c82\u0ca5 \u0c98\u0cbe\u0ca4\u0c95 \u0cac\u0ccc\u0cb2\u0cb0\u0ccd\u200c\u0c97\u0cb3\u0ca8\u0ccd\u0ca8\u0cc1 \u0cb9\u0cca\u0c82\u0ca6\u0cbf\u0ca6\u0ccd\u0ca6 \u0ca4\u0c82\u0ca1\u0ca6 \u0cae\u0cc7\u0cb2\u0cc6 \u0ca8\u0cbe\u0cb5\u0cc1 \u0cb8\u0cb5\u0cbe\u0cb0\u0cbf \u0cae\u0cbe\u0ca1\u0cbf\u0ca6\u0cc6\u0cb5\u0cc1. \u0cb5\u0cbe\u0c9f\u0ccd\u0cb8\u0ca8\u0ccd\u200c\u0c97\u0cc6 \u0cb8\u0ccd\u0caa\u0cc6\u0cb7\u0cb2\u0ccd\u200c \u0ca5\u0ccd\u0caf\u0cbe\u0c82\u0c95\u0ccd\u0cb8\u0ccd\u200c. \u0cb5\u0cbf\u0c9c\u0caf\u0ccb\u0ca4\u0ccd\u0cb8\u0cb5\u0ca6 \u0cac\u0c97\u0ccd\u0c97\u0cc6 \u0ca8\u0cbf\u0cb0\u0ccd\u0ca7\u0cb0\u0cbf\u0cb8\u0cbf\u0cb2\u0ccd\u0cb2. \u0c9a\u0cc6\u0ca8\u0ccd\u0ca8\u0cc8\u0c97\u0cc6 \u0ca4\u0cc6\u0cb0\u0cb3\u0cbf \u0c85\u0cb2\u0ccd\u0cb2\u0cbf \u0cab\u0ccd\u0cb0\u0cbe\u0c82\u0c9a\u0cc8\u0cb8\u0cbf\u0c97\u0cc6 \u0cb9\u0ca4\u0ccd\u0ca4\u0cbf\u0cb0\u0cb5\u0cbe\u0ca6\u0cb5\u0cb0\u0ca8\u0ccd\u0ca8\u0cc1, \u0c85\u0cad\u0cbf\u0cae\u0cbe\u0ca8\u0cbf\u0c97\u0cb3\u0ca8\u0ccd\u0ca8\u0cc1 \u0cad\u0cc7\u0c9f\u0cbf\u0caf\u0cbe\u0ca6 \u0cac\u0cb3\u0cbf\u0c95 \u0cae\u0cc1\u0c82\u0ca6\u0cbf\u0ca8 \u0ca8\u0cbf\u0cb0\u0ccd\u0ca7\u0cbe\u0cb0...' \u0c8e\u0c82\u0ca6\u0cc1 \u0ca7\u0ccb\u0ca8\u0cbf \u0cb9\u0cc7\u0cb3\u0cbf\u0ca6\u0cb0\u0cc1.", "\u0cb5\u0caf\u0cb8\u0ccd\u0cb8\u0cc1 \u00a0\u0c85\u0caa\u0ccd\u0cb0\u0cb8\u0ccd\u0ca4\u0cc1\u0ca4...\"\u0ca8\u0cae\u0ccd\u0cae \u0ca4\u0c82\u0ca1\u0ca6\u0cb5\u0cb0 \u0cb5\u0caf\u0cb8\u0ccd\u0cb8\u0cc1 \u0cae\u0ca4\u0ccd\u0ca4\u0cc1 \u0cab\u0cbf\u0c9f\u0ccd\u200c\u0ca8\u0cc6\u0cb8\u0ccd\u200c \u0cac\u0c97\u0ccd\u0c97\u0cc6 \u0cb8\u0cbe\u0c95\u0cb7\u0ccd\u0c9f\u0cc1 \u0c9f\u0cc0\u0c95\u0cc6, \u0c85\u0caa\u0cb8\u0ccd\u0cb5\u0cb0\u0c97\u0cb3\u0cc1 \u0c95\u0cc7\u0cb3\u0cbf\u0cac\u0c82\u0ca6\u0cbf\u0ca6\u0ccd\u0ca6\u0cb5\u0cc1. \u0c86\u0ca6\u0cb0\u0cc6 \u0ca8\u0cbe\u0cb5\u0ccd\u0caf\u0cbe\u0cb0\u0cc2 \u0c88 \u0cac\u0c97\u0ccd\u0c97\u0cc6 \u0ca4\u0cb2\u0cc6 \u0c95\u0cc6\u0ca1\u0cbf\u0cb8\u0cbf\u0c95\u0cc6\u0cc2\u0cb3\u0ccd\u0cb3\u0cb2\u0cbf\u0cb2\u0ccd\u0cb2. \u0caf\u0cbe\u0cb5 \u0c86\u0c9f\u0c97\u0cbe\u0cb0 \u0caf\u0cbe\u0cb5 \u0c87\u0cb8\u0cb5\u0cbf\u0caf\u0cb2\u0ccd\u0cb2\u0cbf \u0c9c\u0ca8\u0cbf\u0cb8\u0cbf\u0ca6, \u0c85\u0cb5\u0ca8\u0cc1 19-20\u0cb0 \u0c86\u0cb8\u0cc1\u0caa\u0cbe\u0cb8\u0cbf\u0ca8\u0cb2\u0ccd\u0cb2\u0cbf\u0ca6\u0ccd\u0ca6\u0cbe\u0ca8\u0ccb \u0c8e\u0c82\u0cac\u0cc1\u0ca6\u0cc1 \u0ca8\u0cae\u0ccd\u0cae \u0caa\u0cbe\u0cb2\u0cbf\u0c97\u0cc6 \u0c85\u0caa\u0ccd\u0cb0\u0cb8\u0ccd\u0ca4\u0cc1\u0ca4\u0cb5\u0cbe\u0c97\u0cbf\u0ca4\u0ccd\u0ca4\u0cc1. \u0c87\u0ca6\u0cc1 \u0cb5\u0caf\u0cb8\u0ccd\u0cb8\u0ca8\u0ccd\u0ca8\u0cc2 \u0cae\u0cc0\u0cb0\u0cbf\u0ca6 \u0cb8\u0cbe\u0ca7\u0ca8\u0cc6 \u0c8e\u0c82\u0cac\u0cc1\u0ca6\u0cc0\u0c97 \u0cb8\u0cbe\u0cac\u0cc0\u0ca4\u0cbe\u0c97\u0cbf\u0ca6\u0cc6' \u0c8e\u0c82\u0ca6\u0cc1 \u0cb9\u0cc7\u0cb3\u0cc1\u0cb5 \u0cae\u0cc2\u0cb2\u0c95 \u0ca7\u0ccb\u0ca8\u0cbf \u0c9f\u0cc0\u0c95\u0cbe\u0c95\u0cbe\u0cb0\u0cb0 \u0cac\u0cbe\u0caf\u0cbf \u0cae\u0cc1\u0c9a\u0ccd\u0c9a\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6.\u00a0", "\u0ca7\u0ccb\u0ca8\u0cbf \u0cae\u0ca4\u0ccd\u0ca4\u0cc1 \u0c8f\u0cb3\u0cb0 \u0ca8\u0c82\u0c9f\u0cc1\u0c85\u0c82\u0c95\u0cc6-\u0cb8\u0c82\u0c96\u0ccd\u0caf\u0cc6\u0caf\u0cb2\u0ccd\u0cb2\u0cc2 \u0ca4\u0ca8\u0c97\u0cc6 \u0ca8\u0c82\u0cac\u0cbf\u0c95\u0cc6 \u0c87\u0cb2\u0ccd\u0cb2 \u0c8e\u0c82\u0cac\u0cc1\u0ca6\u0cbe\u0c97\u0cbf \u0ca7\u0ccb\u0ca8\u0cbf \u0c88 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cbf \u0cb9\u0cc7\u0cb3\u0cbf\u0ca6\u0cb0\u0cc1. \u0c87\u0ca6\u0c95\u0ccd\u0c95\u0cca\u0c82\u0ca6\u0cc1 \u0c95\u0cbe\u0cb0\u0ca3\u0cb5\u0cbf\u0ca6\u0cc6...\u00a0\u0ca7\u0ccb\u0ca8\u0cbf\u0c97\u0cc6 \"7'\u0ca8\u0cc7 \u0ca8\u0c82\u0cac\u0cb0\u0ccd\u200c \u0c85\u0ca6\u0cc3\u0cb7\u0ccd\u0c9f \u0cb8\u0cc2\u0c9a\u0c95\u0cb5\u0cc7 \u0c8e\u0c82\u0cac \u0caa\u0ccd\u0cb0\u0cb6\u0ccd\u0ca8\u0cc6 \u0cb9\u0cbe\u0c97\u0cc2 \u0c95\u0cc1\u0ca4\u0cc2\u0cb9\u0cb2\u0cb5\u0cc6\u0cc2\u0c82\u0ca6\u0cc1 \u0c97\u0cc6\u0cb2\u0cc1\u0cb5\u0cbf\u0ca8 \u0cac\u0cb3\u0cbf\u0c95 \u0c97\u0cb0\u0cbf\u0c97\u0cc6\u0ca6\u0cb0\u0cbf\u0ca4\u0ccd\u0ca4\u0cc1. \u0ca7\u0ccb\u0ca8\u0cbf\u0caf \u0c9c\u0cc6\u0cb0\u0ccd\u0cb8\u0cbf \u0ca8\u0c82\u0cac\u0cb0\u0ccd\u200c 7, \u0c9a\u0cc6\u0ca8\u0ccd\u0ca8\u0cc8 \u0caa\u0cbe\u0cb2\u0cbf\u0c97\u0cc6 \u0c87\u0ca6\u0cc1 7\u0ca8\u0cc7 \u0cab\u0cc8\u0ca8\u0cb2\u0ccd\u200c, \u0ca7\u0ccb\u0ca8\u0cbf \u0c9c\u0ca8\u0ccd\u0cae\u0ca6\u0cbf\u0ca8 \u0c95\u0cc2\u0ca1 7\u0ca8\u0cc7 \u0ca4\u0cbf\u0c82\u0c97\u0cb3 7\u0ca8\u0cc7 \u0ca6\u0cbf\u0ca8\u0ca6\u0c82\u0ca6\u0cc1 \u0cac\u0cb0\u0cc1\u0ca4\u0ccd\u0ca4\u0ca6\u0cc6, \u0cab\u0cc8\u0ca8\u0cb2\u0ccd\u200c \u0caa\u0c82\u0ca6\u0ccd\u0caf\u0ca6 \u0ca6\u0cbf\u0ca8\u0cbe\u0c82\u0c95 27... \u0cb9\u0cc0\u0c97\u0cc6 \u0ca7\u0ccb\u0ca8\u0cbf \u0cb9\u0cbe\u0c97\u0cc2 \u0c8f\u0cb3\u0cb0 \u0ca8\u0c82\u0c9f\u0cc1 \u0cae\u0cc1\u0c82\u0ca6\u0cc1\u0cb5\u0cb0\u0cbf\u0caf\u0cc1\u0ca4\u0ccd\u0ca4\u0ca6\u0cc6.\u00a0\"\u0ca8\u0ca8\u0c97\u0cc6 \u0c87\u0ca6\u0cb0\u0cb2\u0ccd\u0cb2\u0cc6\u0cb2\u0ccd\u0cb2 \u0ca8\u0c82\u0cac\u0cbf\u0c95\u0cc6 \u0c87\u0cb2\u0ccd\u0cb2. \u0ca8\u0ca8\u0ccd\u0ca8 \u0caa\u0cbe\u0cb2\u0cbf\u0c97\u0cc6 \u0caa\u0ccd\u0cb0\u0ca4\u0cbf\u0caf\u0cca\u0c82\u0ca6\u0cc1 \u0c97\u0cc6\u0cb2\u0cc1\u0cb5\u0cc1 \u0c95\u0cc2\u0ca1 \u0cb8\u0ccd\u0caa\u0cc6\u0cb7\u0cb2\u0ccd\u200c. \u0c88 \u0c97\u0cc6\u0cb2\u0cc1\u0cb5\u0ca8\u0ccd\u0ca8\u0cc1 \u0ca8\u0cbe\u0ca8\u0cc1 \u0cac\u0cc7\u0cb0\u0cc6 \u0caf\u0cbe\u0cb5\u0cc1\u0ca6\u0cc7 \u0c97\u0cc6\u0cb2\u0cc1\u0cb5\u0cbf\u0ca8\u0cc6\u0cc2\u0c82\u0ca6\u0cbf\u0c97\u0cc6 \u0cb9\u0ccb\u0cb2\u0cbf\u0cb8\u0cc1 \u0cb5\u0cc1\u0ca6\u0cbf\u0cb2\u0ccd\u0cb2. \u0c9c\u0ca8\u0cb0\u0cc6\u0cb2\u0ccd\u0cb2 \u0c85\u0c82\u0c95\u0cc6-\u0cb8\u0c82\u0c96\u0ccd\u0caf\u0cc6, \u0c85\u0c82\u0c95\u0cbf\u0c85\u0c82\u0cb6\u0ca6 \u0cac\u0c97\u0ccd\u0c97\u0cc6 \u0cb8\u0cbe\u0c95\u0cb7\u0ccd\u0c9f\u0cc1 \u0cb9\u0cc7\u0cb3\u0cc1\u0ca4\u0ccd\u0ca4\u0cbe\u0cb0\u0cc6. \u0c86\u0ca6\u0cb0\u0cc6 \u0cb8\u0cbe\u0ca7\u0ca8\u0cc6\u0caf\u0cb7\u0ccd\u0c9f\u0cc7 \u0cae\u0cc1\u0c96\u0ccd\u0caf' \u0c8e\u0c82\u0ca6\u0cc1 \u0ca7\u0ccb\u0ca8\u0cbf \u0c85\u0cad\u0cbf\u0caa\u0ccd\u0cb0\u0cbe\u0caf\u0caa\u0c9f\u0ccd\u0c9f\u0cb0\u0cc1.", "\u0c86\u0cb0\u0ccd\u200c\u0cb8\u0cbf\u0cac\u0cbf \u0c9f\u0ccd\u0cb5\u0cc0\u0c9f\u0cb0\u0ccd\u200c: \u0c8e\u0cac\u0cbf\u0ca1\u0cbf \u0c85\u0ca8\u0ccd\u200c\u0cab\u0cbe\u0cb2\u0ccb\u0cac\u0cc6\u0c82\u0c97\u0cb3\u0cc2\u0cb0\u0cc1, \u0cae\u0cc7 28: \u00a0\u0cb8\u0ccd\u0cab\u0ccb\u0c9f\u0c95 \u0cac\u0ccd\u0caf\u0cbe\u0c9f\u0ccd\u0cb8\u0ccd\u200c\u0cae\u0ca8\u0ccd\u200c \u0c8e\u0cac\u0cbf \u0ca1\u0cbf \u0cb5\u0cbf\u0cb2\u0cbf\u0caf\u0cb0\u0ccd \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c\u0c97\u0cc6 \u0ca8\u0cbf\u0cb5\u0cc3\u0ca4\u0ccd\u0ca4\u0cbf \u0ca8\u0cc0\u0ca1\u0cbf\u0ca6 \u0cac\u0cc6\u0ca8\u0ccd\u0ca8\u0cb2\u0ccd\u0cb2\u0cc7 \u0cae\u0ca4\u0ccd\u0ca4\u0cc2\u0c82\u0ca6\u0cc1 \u0cb6\u0cbe\u0c95\u0ccd\u200c \u0ca8\u0cc0\u0ca1\u0cbf\u0ca6\u0ccd\u0ca6\u0cbe\u0cb0\u0cc6. \u0ca6\u0cc7\u0cb6\u0cbf \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c\u0ca8\u0cb2\u0ccd\u0cb2\u0cbf \u0c86\u0ca1\u0cc1\u0cb5\u0cc1\u0ca6\u0cbe\u0c97\u0cbf \u0c9f\u0ccd\u0cb5\u0cbf\u0c9f\u0cb0\u0ccd\u200c\u0ca8\u0cb2\u0ccd\u0cb2\u0cbf \u0cb9\u0cc7\u0cb3\u0cbf\u0ca6\u0ccd\u0ca6 \u0c8e\u0cac\u0cbf\u0ca1\u0cbf \u0cae\u0cc1\u0c82\u0ca6\u0cbf\u0ca8 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c86\u0cb0\u0ccd\u200c\u0cb8\u0cbf\u0cac\u0cbf \u0caa\u0cb0 \u0c86\u0ca1\u0cc1\u0cb5\u0cc1\u0ca6\u0cc7 \u0c85\u0ca8\u0cc1\u0cae\u0cbe\u0ca8 \u0c8e\u0ca8\u0ccd\u0ca8\u0cc1\u0cb5 \u0cb8\u0cc1\u0cb3\u0cbf\u0cb5\u0cc6\u0cc2\u0c82\u0ca6\u0ca8\u0ccd\u0ca8\u0cc1 \u0ca8\u0cc0\u0ca1\u0cbf\u0ca6\u0ccd\u0ca6\u0cbe\u0cb0\u0cc6!", "\u0cb9\u0ccc\u0ca6\u0cc1, \u0cb8\u0ccd\u0cb5\u0ca4\u0c83 \u0c8e\u0cac\u0cbf\u0ca1\u0cbf \u0c9f\u0ccd\u0cb5\u0cbf\u0c9f\u0cb0\u0ccd\u200c\u0ca8\u0cb2\u0ccd\u0cb2\u0cbf \u0c86\u0cb0\u0ccd\u200c\u0cb8\u0cbf\u0cac\u0cbf \u0cab\u0ccd\u0cb0\u0cbe\u0c82\u0c9a\u0cc8\u0cb8\u0cbf\u0caf \u0c85\u0ca7\u0cbf\u0c95\u0cc3\u0ca4 \u0c9f\u0ccd\u0cb5\u0cc0\u0c9f\u0cb0\u0ccd\u200c \u0c96\u0cbe\u0ca4\u0cc6\u0caf\u0ca8\u0ccd\u0ca8\u0cc1 \u0c85\u0ca8\u0ccd\u200c\u0cab\u0cbe\u0cb2\u0ccb \u0cae\u0cbe\u0ca1\u0cbf\u0ca6\u0ccd\u0ca6\u0cbe\u0cb0\u0cc6. \u0c87\u0ca6\u0cb0\u0cbf\u0c82\u0ca6 \u0cae\u0cc1\u0c82\u0ca6\u0cc6 \u0c86\u0cb0\u0ccd\u200c\u0cb8\u0cbf\u0cac\u0cbf \u0caa\u0cb0 \u0c86\u0ca1\u0cc1\u0cb5\u0cc1\u0ca6\u0cc1 \u0c85\u0ca8\u0cc1\u0cae\u0cbe\u0ca8 \u0c8e\u0ca8\u0ccd\u0ca8\u0cb2\u0cbe\u0c97\u0cbf\u0ca6\u0cc6. \u0c87\u0ca6\u0cc1 \u0c85\u0cad\u0cbf\u0cae\u0cbe\u0ca8\u0cbf\u0c97\u0cb3\u0cbf\u0c97\u0cc6 \u0cad\u0cbe\u0cb0\u0cc0 \u0ca8\u0cbf\u0cb0\u0cbe\u0cb8\u0cc6 \u0cae\u0cc2\u0ca1\u0cbf\u0cb8\u0cc1\u0cb5\u0cc1\u0ca6\u0cb0\u0cb2\u0ccd\u0cb2\u0cbf \u0c85\u0ca8\u0cc1\u0cae\u0cbe\u0ca8\u0cb5\u0cbf\u0cb2\u0ccd\u0cb2. \u0c85\u0cb5\u0cb0\u0cc1 \u0c95\u0cc7\u0cb5\u0cb2 \u0ca6\u0cc7\u0cb6\u0cbf \u0cb2\u0cc0\u0c97\u0ccd\u200c\u0ca8\u0cb2\u0ccd\u0cb2\u0cbf \u0c86\u0ca1\u0cc1\u0cb5\u0cc1\u0ca6\u0cbe\u0c97\u0cbf \u00a0\u0cb9\u0cc7\u0cb3\u0cbf\u0ca6\u0ccd\u0ca6\u0cb0\u0cc1. \u0c86\u0c97\u0cb2\u0cc7 \u0c8e\u0cac\u0cbf\u0ca1\u0cbf \u0c86\u0cb0\u0ccd\u200c\u0cb8\u0cbf\u0cac\u0cbf\u0caf\u0cb2\u0ccd\u0cb2\u0cbf \u0cae\u0cc1\u0c82\u0ca6\u0cc1\u0cb5\u0cb0\u0cbf\u0caf\u0cc1\u0cb5\u0cc1\u0ca6\u0cc1 \u0c85\u0ca8\u0cc1\u0cae\u0cbe\u0ca8\u0cb5\u0cbf\u0ca4\u0ccd\u0ca4\u0cc1. \u0c87\u0ca6\u0cc0\u0c97 \u0ca8\u0cbf\u0c9c \u0cb5\u0cbe\u0c97\u0cc1\u0cb5 \u0cb8\u0cbe\u0ca7\u0ccd\u0caf\u0ca4\u0cc6 \u0ca6\u0c9f\u0ccd\u0c9f\u0cb5\u0cbe\u0c97\u0cbf\u0ca6\u0cc6.", "\u0c90\u0caa\u0cbf\u0c8e\u0cb2\u0ccd\u200c \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf 2 \u0cae\u0cc7\u0ca1\u0ca8\u0ccd\u200c \u0c93\u0cb5\u0cb0\u0ccd\u200c!\u0cb0\u0cb5\u0cbf\u0cb5\u0cbe\u0cb0\u0ca6 \u0c9a\u0cc6\u0ca8\u0ccd\u0ca8\u0cc8-\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0ca8\u0ca1\u0cc1\u0cb5\u0cbf\u0ca8 \u0caa\u0c82\u0ca6\u0ccd\u0caf \u0cb5\u0cbf\u0cb6\u0cbf\u0cb7\u0ccd\u0c9f \u0ca6\u0cbe\u0c96\u0cb2\u0cc6\u0caf\u0cca\u0c82\u0ca6\u0c95\u0ccd\u0c95\u0cc6 \u00a0\u0cb8\u0cbe\u0c95\u0ccd\u0cb7\u0cbf\u0caf\u0cbe\u0caf\u0cbf\u0ca4\u0cc1. \u0c90\u0caa\u0cbf\u0c8e\u0cb2\u0ccd\u200c \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u0cae\u0cca\u0ca6\u0cb2 \u0cac\u0cbe\u0cb0\u0cbf\u0c97\u0cc6 \u0cae\u0cc7\u0ca1\u0ca8\u0ccd\u200c \u0c93\u0cb5\u0cb0\u0ccd\u200c \u0ca6\u0cbe\u0c96\u0cb2\u0cbe\u0caf\u0cbf\u0ca4\u0cc1. \u0c85\u0ca6\u0cc2 \u0c92\u0c82\u0ca6\u0cb2\u0ccd\u0cb2, 2 \u0cae\u0cc7\u0ca1\u0ca8\u0ccd\u200c \u0c93\u0cb5\u0cb0\u0ccd\u200c!", "\u0c9a\u0cc6\u0ca8\u0ccd\u0ca8\u0cc8\u0ca8 \u0cb2\u0cc1\u0c82\u0c97\u0cbf \u0c8e\u0ca8\u0ccd\u200c\u0c97\u0cbf\u0ca1\u0cbf \u0cae\u0ca4\u0ccd\u0ca4\u0cc1 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c\u0ca8 \u0cad\u0cc1\u0cb5\u0ca8\u0cc7\u0cb6\u0ccd\u0cb5\u0cb0\u0ccd\u200c \u0c95\u0cc1\u0cae\u0cbe\u0cb0\u0ccd\u200c \u0cae\u0cc7\u0ca1\u0ca8\u0ccd\u200c \u0c93\u0cb5\u0cb0\u0ccd\u200c \u0c8e\u0cb8\u0cc6\u0ca6 \u0cac\u0ccc\u0cb2\u0cb0\u0ccd\u200c\u0c97\u0cb3\u0cc1. \u0cae\u0cca\u0ca6\u0cb2 \u0c90\u0caa\u0cbf\u0c8e\u0cb2\u0ccd\u200c \u0cab\u0cc8\u0ca8\u0cb2\u0ccd\u200c \u0c86\u0ca1\u0cc1\u0ca4\u0ccd\u0ca4\u0cbf\u0cb0\u0cc1\u0cb5 \u0c8e\u0ca8\u0ccd\u200c\u0c97\u0cbf\u0ca1\u0cbf \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0cb8\u0cc1\u0ca4\u0ccd\u0ca4\u0cbf\u0ca8\u0cb2\u0ccd\u0cb2\u0cbf \u0cae\u0cca\u0ca6\u0cb2 \u0cae\u0cc7\u0ca1\u0ca8\u0ccd\u200c \u0c93\u0cb5\u0cb0\u0ccd\u200c \u0c8e\u0cb8\u0cc6\u0ca6 \u0ca6\u0cbe\u0c96\u0cb2\u0cc6 \u0cb8\u0ccd\u0ca5\u0cbe\u0caa\u0cbf\u0cb8\u0cbf\u0ca6\u0cb0\u0cc1. \u0cac\u0cb3\u0cbf\u0c95 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cac\u0ccc\u0cb2\u0cbf\u0c82\u0c97\u0ccd\u200c \u0cb5\u0cc7\u0cb3\u0cc6 \u0cad\u0cc1\u0cb5\u0ca8\u0cc7\u0cb6\u0ccd\u0cb5\u0cb0\u0ccd\u200c \u0c85\u0cb5\u0cb0\u0cbf\u0c82\u0ca6\u0cb2\u0cc2 \u0cae\u0cc7\u0ca1\u0ca8\u0ccd\u200c \u0c93\u0cb5\u0cb0\u0ccd\u200c \u0ca6\u0cbe\u0c96\u0cb2\u0cbe\u0caf\u0cbf\u0ca4\u0cc1. \u0c88 \u0cb5\u0cc7\u0cb3\u0cc6 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cb2\u0cc1 \u0caa\u0cb0\u0ca6\u0cbe\u0ca1\u0cbf\u0ca6\u0cb5\u0cb0\u0cc1 \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c \u0cae\u0ca4\u0ccd\u0ca4\u0cc1 \u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c. \u0c86\u0ca6\u0cb0\u0cc6 \u0cac\u0cb3\u0cbf\u0c95 \u0cb5\u0cbe\u0c9f\u0ccd\u0cb8\u0ca8\u0ccd\u200c \u0c87\u0ca6\u0c95\u0ccd\u0c95\u0cc6 \u0cac\u0ca1\u0ccd\u0ca1\u0cbf \u0cb8\u0cae\u0cc7\u0ca4 \u0cb9\u0cc7\u0c97\u0cc6 \u0c89\u0ca4\u0ccd\u0ca4\u0cb0\u0cbf\u0cb8\u0cbf\u0ca6\u0cb0\u0cc1 \u0c8e\u0c82\u0cac\u0cc1\u0ca6\u0cc1 \u0c88\u0c97 \u0c87\u0ca4\u0cbf\u0cb9\u0cbe\u0cb8!", "\u0cb8\u0ccd\u0caa\u0cc6\u0cb7\u0cb2\u0ccd\u200c \u0cb8\u0cc0\u0cb8\u0ca8\u0ccd\u200c: \u00a0\u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c\u0cb0\u0cb5\u0cbf\u0cb5\u0cbe\u0cb0 \u0cb0\u0cbe\u0ca4\u0ccd\u0cb0\u0cbf \u0cb5\u0cbe\u0c82\u0c96\u0cc7\u0ca1\u0cc6 \u0cb8\u0ccd\u0c9f\u0cc7\u0ca1\u0cbf\u0caf\u0c82\u0ca8\u0cb2\u0ccd\u0cb2\u0cbf \u0cac\u0ccd\u0caf\u0cbe\u0c9f\u0cbf\u0c82\u0c97\u0ccd\u200c \u0cb8\u0cbe\u0cb0\u0ccd\u0cb5\u0cad\u0ccc\u0cae\u0ca4\u0ccd\u0cb5 \u0cb5\u0cc6\u0cc2\u0c82\u0ca6\u0c95\u0ccd\u0c95\u0cc6 \u0cb8\u0cbe\u0c95\u0ccd\u0cb7\u0cbf\u0caf\u0cbe\u0ca6 \u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c \"\u0c87\u0ca6\u0cc6\u0cc2\u0c82\u0ca6\u0cc1 \u0cb8\u0ccd\u0caa\u0cc6\u0cb7\u0cb2\u0ccd\u200c \u0cb8\u0cc0\u0cb8\u0ca8\u0ccd\u200c' \u0c8e\u0c82\u0cac\u0cc1\u0ca6\u0cbe\u0c97\u0cbf 2018\u0cb0 \u0c90\u0caa\u0cbf\u0c8e\u0cb2\u0ccd\u200c \u0c95\u0cc2\u0c9f\u0cb5\u0ca8\u0ccd\u0ca8\u0cc1 \u0cac\u0ca3\u0ccd\u0ca3\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6. \u0cae\u0cca\u0ca6\u0cb2 \u0cb8\u0cb2 \u0c9a\u0cc6\u0ca8\u0ccd\u0ca8\u0cc8 \u0ca4\u0c82\u0ca1\u0ca6 \u0caa\u0cb0 \u0c86\u0ca1\u0cbf\u0ca6 \u0cb5\u0cbe\u0c9f\u0ccd\u0cb8\u0ca8\u0ccd\u200c 57 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0c85\u0c9c\u0cc7\u0caf 117 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf \u0c97\u0cc6\u0cb2\u0cc1\u0cb5\u0cbf\u0ca8 \u0cb0\u0cc2\u0cb5\u0cbe\u0cb0\u0cbf\u0caf\u0cbe\u0c97\u0cbf \u0cb9\u0cca\u0cb0\u0cb9\u0cca\u0cae\u0ccd\u0cae\u0cbf\u0ca6\u0ccd\u0ca6\u0cb0\u0cc1.", "\"\u0caa\u0ccd\u0cb0\u0cbe\u0cae\u0cbe\u0ca3\u0cbf\u0c95\u0cb5\u0cbe\u0c97\u0cbf \u0cb9\u0cc7\u0cb3\u0cac\u0cc7\u0c95\u0cc6\u0c82\u0ca6\u0cb0\u0cc6 \u0c87\u0ca6\u0cc1 \u0ca8\u0ca8\u0ccd\u0ca8 \u0caa\u0cbe\u0cb2\u0cbf\u0ca8 \u0cb8\u0ccd\u0caa\u0cc6\u0cb7\u0cb2\u0ccd\u200c \u0c90\u0caa\u0cbf\u0c8e\u0cb2\u0ccd\u200c \u0cb8\u0cc0\u0cb8\u0ca8\u0ccd\u200c. \u0c95\u0cb3\u0cc6\u0ca6 \u0cb5\u0cb0\u0ccd\u0cb7 \u0ca8\u0ca8\u0ccd\u0ca8 \u0cb9\u0cbe\u0c97\u0cc2 \u0c86\u0cb0\u0ccd\u200c\u0cb8\u0cbf\u0cac\u0cbf \u0ca8\u0c82\u0c9f\u0cc1 \u0cae\u0cc1\u0c97\u0cbf\u0ca6\u0cbf\u0ca4\u0ccd\u0ca4\u0cc1. \u0c87\u0ca6\u0c95\u0ccd\u0c95\u0cc2 \u0cae\u0cc1\u0ca8\u0ccd\u0ca8 \u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c \u0caa\u0cb0 \u0c86\u0ca1\u0cbf\u0ca6\u0ccd\u0ca6\u0cc6. \u0c9a\u0cc6\u0ca8\u0ccd\u0ca8\u0cc8\u0caf\u0ca8\u0ccd\u0ca8\u0cc1 \u0caa\u0ccd\u0cb0\u0ca4\u0cbf\u0ca8\u0cbf\u0ca7\u0cbf\u0cb8\u0cc1\u0ca4\u0ccd\u0ca4\u0cbf\u0cb0\u0cc1\u0cb5\u0cc1\u0ca6\u0cc1 \u0c87\u0ca6\u0cc7 \u0cae\u0cca\u0ca6\u0cb2\u0cc1. \u0ca4\u0c82\u0ca1\u0ca6 \u0c97\u0cc6\u0cb2\u0cc1\u0cb5\u0cbf\u0ca8\u0cb2\u0ccd\u0cb2\u0cbf \u0ca8\u0ca8\u0ccd\u0ca8 \u0caa\u0cbe\u0ca4\u0ccd\u0cb0\u0cb5\u0cc2 \u0c87\u0cb0\u0cc1\u0cb5\u0cc1\u0ca6\u0cb0\u0cbf\u0c82\u0ca6 \u0cac\u0cb9\u0cb3 \u0cb8\u0c82\u0ca4\u0ccb\u0cb7\u0cb5\u0cbe\u0c97\u0cc1\u0ca4\u0ccd\u0ca4\u0cbf\u0ca6\u0cc6' \u0c8e\u0c82\u0ca6\u0cc1 \u0cb5\u0cbe\u0c9f\u0ccd\u0cb8\u0ca8\u0ccd\u200c \u0cb9\u0cc7\u0cb3\u0cbf\u0ca6\u0cb0\u0cc1.", "\u0c96\u0cbe\u0ca4\u0cc6 \u0ca4\u0cc6\u0cb0\u0cc6\u0caf\u0cb2\u0cc1 11 \u0c8e\u0cb8\u0cc6\u0ca4 \u0ca4\u0cc6\u0c97\u0cc6\u0ca6\u0cc1\u0c95\u0cc6\u0cc2\u0c82\u0ca1 \u0cac\u0cb3\u0cbf\u0c95 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cac\u0ccc\u0cb2\u0cb0\u0ccd\u200c\u0c97\u0cb3 \u0cae\u0cc7\u0cb2\u0cc6\u0cb0\u0c97\u0cbf \u0cb9\u0ccb\u0ca6 \u0cb5\u0cbe\u0c9f\u0ccd\u0cb8\u0ca8\u0ccd\u200c, \u0cae\u0ccd\u0caf\u0cbe\u0c9a\u0ccd\u200c \u0cb5\u0cbf\u0ca8\u0ccd\u0ca8\u0cbf\u0c82\u0c97\u0ccd\u200c \u0cb8\u0cc6\u0c82\u0c9a\u0cc1\u0cb0\u0cbf \u0cb9\u0cca\u0ca1\u0cc6\u0ca6\u0ca6\u0ccd\u0ca6\u0cc1 \u0c88\u0c97 \u0c87\u0ca4\u0cbf\u0cb9\u0cbe\u0cb8. \"\u0c86 10 \u0c8e\u0cb8\u0cc6\u0ca4\u0c97\u0cb3\u0cb2\u0ccd\u0cb2\u0cbf \u0cb0\u0ca8\u0ccd\u200c \u0c97\u0cb3\u0cbf\u0cb8\u0ca6\u0cc7 \u0cb9\u0ccb\u0ca6\u0cbe\u0c97 \u0caa\u0cb0\u0cbf\u0cb8\u0ccd\u0ca5\u0cbf\u0ca4\u0cbf\u0caf\u0ca8\u0ccd\u0ca8\u0cc1 \u0cb8\u0cb0\u0cbf\u0ca6\u0cc2\u0c97\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cc1 \u0cb9\u0ccb\u0c97\u0cc1\u0cb5\u0cc1\u0ca6\u0cc1 \u0ca8\u0ca8\u0ccd\u0ca8 \u0caf\u0ccb\u0c9c\u0ca8\u0cc6\u0caf\u0cbe\u0c97\u0cbf\u0ca4\u0ccd\u0ca4\u0cc1. \u0c95\u0ca8\u0cbf\u0cb7\u0ccd\u0ca0 \u0c8e\u0cb8\u0cc6\u0ca4\u0c95\u0ccd\u0c95\u0cca\u0c82\u0ca6\u0cc1 \u0cb0\u0ca8\u0ccd\u200c \u0c97\u0cb3\u0cbf\u0cb8\u0cac\u0cc7\u0c95\u0cbf\u0ca4\u0ccd\u0ca4\u0cc1. \u0cad\u0cc1\u0cb5\u0cbf \u0cb9\u0cca\u0cb8 \u0c9a\u0cc6\u0c82\u0ca1\u0cbf\u0ca8\u0cb2\u0ccd\u0cb2\u0cbf \u0c98\u0cbe\u0ca4\u0c95 \u0ca6\u0cbe\u0cb3\u0cbf \u0cb8\u0c82\u0c98\u0c9f\u0cbf\u0cb8\u0cbf\u0ca6\u0ccd\u0ca6\u0cb0\u0cc1' \u0c8e\u0c82\u0ca6\u0cc1 \u0cb5\u0cbe\u0c9f\u0ccd\u0cb8\u0ca8\u0ccd\u200c \u0ca8\u0cc6\u0ca8\u0caa\u0cbf\u0cb8\u0cbf\u0c95\u0cc6\u0cc2\u0c82\u0ca1\u0cb0\u0cc1.", "\u0cab\u0cc8\u0ca8\u0cb2\u0ccd\u200c \u0caa\u0c82\u0ca6\u0ccd\u0caf\u0c95\u0ccd\u0c95\u0cbe\u0c97\u0cbf \u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c \u0cb8\u0c82\u0caa\u0cc2\u0cb0\u0ccd\u0ca3 \u0cab\u0cbf\u0c9f\u0ccd\u200c\u0ca8\u0cc6\u0cb8\u0ccd\u200c \u0cb9\u0cca\u0c82\u0ca6\u0cbf\u0cb0\u0cb2\u0cbf\u0cb2\u0ccd\u0cb2. \u0c95\u0cb3\u0cc6\u0ca6 \u0c95\u0cc6\u0cb2\u0cb5\u0cc1 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cbf \u0c85\u0cb5\u0cb0\u0cc1 \u0cac\u0ccc\u0cb2\u0cbf\u0c82\u0c97\u0ccd\u200c \u0ca8\u0ca1\u0cc6\u0cb8\u0cbf\u0cb0\u0cb2\u0cbf\u0cb2\u0ccd\u0cb2. \u0caa\u0ccd\u0cb2\u0cc7-\u0c86\u0cab\u0ccd \u0caa\u0c82\u0ca6\u0ccd\u0caf\u0c97\u0cb3\u0cbf \u0c97\u0cbe\u0c97\u0cbf \u0c95\u0cc6\u0cc2\u0ca8\u0cc6\u0caf \u0cb2\u0cc0\u0c97\u0ccd\u200c \u0caa\u0c82\u0ca6\u0ccd\u0caf\u0ca6 \u0cb5\u0cc7\u0cb3\u0cc6 \u0cb5\u0cbf\u0cb6\u0ccd\u0cb0\u0cbe\u0c82\u0ca4\u0cbf \u0ca8\u0cc0\u0ca1\u0cb2\u0cbe\u0c97\u0cbf\u0ca4\u0ccd\u0ca4\u0cc1.\u00a0\"\u0cae\u0cc1\u0c82\u0ca6\u0cbf\u0ca8 3-4 \u0ca4\u0cbf\u0c82\u0c97\u0cb3\u0cc1 \u0ca8\u0cbe\u0ca8\u0cc1 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c\u0ca8\u0cbf\u0c82\u0ca6 \u0ca6\u0cc2\u0cb0 \u0c87\u0cb0\u0cc1\u0ca4\u0ccd\u0ca4\u0cc7\u0ca8\u0cc6. \u0caa\u0cb0\u0cbf\u0caa\u0cc2\u0cb0\u0ccd\u0ca3 \u0cab\u0cbf\u0c9f\u0ccd\u200c\u0ca8\u0cc6\u0cb8\u0ccd\u200c \u0cb8\u0cbe\u0ca7\u0cbf\u0cb8\u0cb2\u0cc1 \u0c87\u0ca6\u0cc1 \u0ca8\u0cc6\u0cb0\u0cb5\u0cbe\u0c97\u0cb2\u0cbf\u0ca6\u0cc6. \u0c85\u0cb5\u0c95\u0cbe\u0cb6 \u0ca8\u0cc0\u0ca1\u0cbf\u0ca6 \u0cab\u0ccd\u0cb2\u0cc6\u0cae\u0cbf\u0c82\u0c97\u0ccd\u200c \u0cb9\u0cbe\u0c97\u0cc2 \u0ca7\u0ccb\u0ca8\u0cbf \u0c85\u0cb5\u0cb0\u0cbf\u0c97\u0cc6 \u0c88 \u0cb8\u0c82\u0ca6\u0cb0\u0ccd\u0cad\u0ca6\u0cb2\u0ccd\u0cb2\u0cbf \u0c95\u0cc3\u0ca4\u0c9c\u0ccd\u0c9e\u0ca4\u0cc6\u0c97\u0cb3\u0cc1' \u0c8e\u0c82\u0ca6\u0cc1 \u0c88\u0c97\u0cbe\u0c97\u0cb2\u0cc7 \u0c85\u0c82\u0ca4\u0cbe\u0cb0\u0cbe\u0cb7\u0ccd\u0c9f\u0ccd\u0cb0\u0cc0\u0caf \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0cc6 \u0ca8\u0cbf\u0cb5\u0cc3\u0ca4\u0ccd\u0ca4\u0cbf \u0c98\u0ccb\u0cb7\u0cbf\u0cb8\u0cbf\u0cb0\u0cc1\u0cb5 \u0cb5\u0cbe\u0c9f\u0ccd\u0cb8\u0ca8\u0ccd\u200c \u0cb9\u0cc7\u0cb3\u0cbf\u0ca6\u0cb0\u0cc1.", "\u0c92\u0c82\u0ca6\u0cbf\u0cb7\u0ccd\u0c9f\u0cc1 \u00a0\u0c90\u0caa\u0cbf\u0c8e\u0cb2\u0ccd\u200c \u0c87\u0cb2\u0cc6\u0cb5\u0cc6\u0ca8\u0ccd\u200c \u0ca4\u0c82\u0ca1\u0c97\u0cb3\u0cc1\u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u00a0\u0ca8\u0cbe\u0ca8\u0cbe \u0cb0\u0cc0\u0ca4\u0cbf\u0caf \"\u0cb9\u0ca8\u0ccd\u0ca8\u0cca\u0c82\u0ca6\u0cb0 \u0cac\u0cb3\u0c97'\u0cb5\u0ca8\u0ccd\u0ca8\u0cc1 \u0caa\u0ccd\u0cb0\u0c95\u0c9f\u0cbf\u0cb8\u0cc1\u0cb5\u0cc1\u0ca6\u0cc6\u0cc2\u0c82\u0ca6\u0cc1 \u0cb5\u0cbe\u0ca1\u0cbf\u0c95\u0cc6. \u0cb8\u0cbe\u0cae\u0cbe\u0ca8\u0ccd\u0caf\u0cb5\u0cbe\u0c97\u0cbf \u0cb8\u0cbe\u0ca7\u0c95\u0cb0 \u0c87\u0cb2\u0cc6\u0cb5\u0cc6\u0ca8\u0ccd\u200c\u0c97\u0cc6 \u0cb9\u0cc6\u0c9a\u0ccd\u0c9a\u0cbf\u0ca8 \u0caa\u0ccd\u0cb0\u0cbe\u0cb6\u0cb8\u0ccd\u0ca4\u0ccd\u0caf \u0cb2\u0cad\u0cbf\u0cb8\u0cc1\u0ca4\u0ccd\u0ca4\u0ca6\u0cc6. \u0c87\u0cb2\u0ccd\u0cb2\u0cbf \u0c95\u0cc6\u0cb2\u0cb5\u0cc1 \u0cb5\u0cbf\u0cb6\u0cbf\u0cb7\u0ccd\u0c9f \u0ca4\u0c82\u0ca1\u0c97\u0cb3\u0ca8\u0ccd\u0ca8\u0cc1 \u0cb0\u0c9a\u0cbf\u0cb8\u0cb2\u0cbe\u0c97\u0cbf\u0ca6\u0cc6.", "\u0cb5\u0cbe\u0c82\u0c96\u0cc7\u0ca1\u0cc6: \u0c9a\u0cc6\u0ca8\u0ccd\u0ca8\u0cc8\u0c97\u0cc6 \u0c85\u0ca6\u0cc3\u0cb7\u0ccd\u0c9f \u0cb2\u0c95\u0ccd\u0cb7\u0ccd\u0cae\u0cc0\u0c90\u0caa\u0cbf\u0c8e\u0cb2\u0ccd\u200c \u0c9a\u0cbe\u0c82\u0caa\u0cbf\u0caf\u0ca8\u0ccd\u200c \u0ca7\u0ccb\u0ca8\u0cbf \u0ca8\u0cc7\u0ca4\u0cc3\u0ca4\u0ccd\u0cb5\u0ca6 \u0c9a\u0cc6\u0ca8\u0ccd\u0ca8\u0cc8 \u0cb8\u0cc2\u0caa\u0cb0\u0ccd\u200c \u0c95\u0cbf\u0c82\u0c97\u0ccd\u0cb8\u0ccd\u200c \u0ca4\u0c82\u0ca1\u0c95\u0ccd\u0c95\u0cc6 \u0c88 \u0c86\u0cb5\u0cc3\u0ca4\u0ccd\u0ca4\u0cbf\u0caf \u0c95\u0cc2\u0c9f\u0ca6\u0cb2\u0ccd\u0cb2\u0cbf \u0cae\u0cc1\u0c82\u0cac\u0caf\u0cbf\u0caf \u0cb5\u0cbe\u0c82\u0c96\u0cc7\u0ca1\u0cc6 \u0c95\u0ccd\u0cb0\u0cc0\u0ca1\u0cbe\u0c82\u0c97\u0ca3 \u0c85\u0ca6\u0cc3\u0cb7\u0ccd\u0c9f \u0cb2\u0c95\u0ccd\u0cb7\u0ccd\u0cae\u0cc0\u0caf\u0cbe\u0c97\u0cbf \u0caa\u0cb0\u0cbf\u0ca3\u0cae\u0cbf\u0cb8\u0cbf\u0ca6\u0cc6. \u0cb2\u0cc0\u0c97\u0ccd\u200c\u0ca8 2 \u0caa\u0c82\u0ca6\u0ccd\u0caf \u0cb9\u0cbe\u0c97\u0cc2 \u0cab\u0cc8\u0ca8\u0cb2\u0ccd\u200c \u0cb8\u0cc7\u0cb0\u0cbf\u0ca6\u0c82\u0ca4\u0cc6 \u0c92\u0c9f\u0ccd\u0c9f\u0cc1 3 \u0caa\u0c82\u0ca6\u0ccd\u0caf\u0c97\u0cb3\u0ca8\u0ccd\u0ca8\u0cc1 \u0cb5\u0cbe\u0c82\u0c96\u0cc7\u0ca1\u0cc6 \u0c95\u0ccd\u0cb0\u0cc0\u0ca1\u0cbe\u0c82\u0c97\u0ca3\u0ca6\u0cb2\u0ccd\u0cb2\u0cbf \u0c86\u0ca1\u0cbf\u0ca6 \u0c9a\u0cc6\u0ca8\u0ccd\u0ca8\u0cc8 \u0c87\u0cb5\u0cc6\u0cb2\u0ccd\u0cb2\u0cb5\u0ca8\u0ccd\u0ca8\u0cc2 \u0cad\u0cb0\u0ccd\u0c9c\u0cb0\u0cbf\u0caf\u0cbe\u0c97\u0cbf \u0c97\u0cc6\u0ca6\u0ccd\u0ca6\u0cbf\u0ca4\u0cc1. \u0c95\u0ccd\u0cb0\u0cae\u0cb5\u0cbe\u0c97\u0cbf \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c \u0cb9\u0cbe\u0c97\u0cc2 \u0c95\u0ccd\u0cb5\u0cbe\u0cb2\u0cbf\u0cab\u0cc8\u0caf\u0cb0\u0ccd\u200c 1\u0cb0\u0cb2\u0ccd\u0cb2\u0cbf \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0ca4\u0c82\u0ca1\u0cb5\u0ca8\u0ccd\u0ca8\u0cc1 \u0cae\u0ca3\u0cbf\u0cb8\u0cbf\u0ca4\u0ccd\u0ca4\u0cc1. \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u0caa\u0cc1\u0ca8\u0c83 \u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cae\u0cc7\u0cb2\u0cc6 \u0cb8\u0cb5\u0cbe\u0cb0\u0cbf \u0cae\u0cbe\u0ca1\u0cbf \u0c9f\u0ccd\u0cb0\u0ccb\u0cab\u0cbf \u0c8e\u0ca4\u0ccd\u0ca4\u0cbf \u0cb9\u0cbf\u0ca1\u0cbf\u0caf\u0cbf\u0ca4\u0cc1.", "\u0c86\u0ca1\u0ca6\u0cb5\u0cb0 \u0c87\u0cb2\u0cc6\u0cb5\u0cc6\u0ca8\u0ccd\u200c\u0c87\u0cb2\u0ccd\u0cb2\u0cca\u0c82\u0ca6\u0cc1 \u0cb5\u0cbf\u0c9a\u0cbf\u0ca4\u0ccd\u0cb0 \"\u0c87\u0cb2\u0cc6\u0cb5\u0cc6\u0ca8\u0ccd\u200c' \u0ca4\u0c82\u0ca1\u0cb5\u0cbf\u0ca6\u0cc6. \u0c87\u0ca6\u0cc1 \u0c88 \u0cac\u0cbe\u0cb0\u0cbf\u0caf \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c86\u0ca1\u0ca6\u0cb5\u0cb0 \u0cac\u0cb3\u0c97! \u0ca4\u0c82\u0ca1\u0ca6\u0cb2\u0ccd\u0cb2\u0cbf\u0ca6\u0ccd\u0ca6\u0cc2 \u0c92\u0c82\u0ca6\u0cc7 \u0c92\u0c82\u0ca6\u0cc1 \u0caa\u0c82\u0ca6\u0ccd\u0caf\u0cb5\u0ca8\u0ccd\u0ca8\u0cbe\u0ca1\u0ca6 \u0c86\u0c9f\u0c97\u0cbe\u0cb0\u0cb0 \u0ca4\u0c82\u0ca1\u0cb5\u0cc6\u0cc2\u0c82\u0ca6\u0ca8\u0ccd\u0ca8\u0cc1 \u0cb0\u0c9a\u0cbf\u0cb8\u0cbf\u0ca6\u0cb0\u0cc6 \u0cb9\u0cc7\u0c97\u0cbf\u0cb0\u0cac\u0cb9\u0cc1\u0ca6\u0cc1? \u0c87\u0c82\u0ca5\u0ca6\u0cc6\u0cc2\u0c82\u0ca6\u0cc1 \u0c95\u0cc1\u0ca4\u0cc2\u0cb9\u0cb2\u0cb5\u0ca8\u0ccd\u0ca8\u0cc1 \u0ca4\u0ca3\u0cbf\u0cb8\u0cc1\u0cb5 \u0caa\u0ccd\u0cb0\u0caf\u0ca4\u0ccd\u0ca8 \u0cae\u0cbe\u0ca1\u0cb2\u0cbe\u0c97\u0cbf\u0ca6\u0cc6.", "\u0c86\u0ca1\u0ca6\u0cb5\u0cb0 \u0ca4\u0c82\u0ca1: \u0cae\u0ca8\u0ccb\u0c9c\u0ccd\u200c \u0c95\u0cbe\u0cb0\u0ccd\u0cb2\u0cbe (\u0ca1\u0cc6\u0cb2\u0ccd\u0cb2\u0cbf), \u0c95\u0ccd\u0caf\u0cbe\u0cae\u0cb0\u0cbe\u0ca8\u0ccd\u200c \u0ca1\u0cc6\u0cb2\u0ccd\u200c\u0caa\u0ccb\u0cb0\u0ccd\u0c9f\u0ccd\u200c (\u0c95\u0cc6\u0c95\u0cc6\u0c86\u0cb0\u0ccd\u200c), \u0cb8\u0ccc\u0cb0\u0cad\u0ccd\u200c \u0ca4\u0cbf\u0cb5\u0cbe\u0cb0\u0cbf (\u0cae\u0cc1\u0c82\u0cac\u0cc8), \u0c87\u0cb6\u0cbe\u0c82\u0ca4\u0ccd\u200c \u0c9c\u0c97\u0ccd\u0c97\u0cbf (\u0c95\u0cc6\u0c95\u0cc6\u0c86\u0cb0\u0ccd\u200c), \u0c97\u0cc1\u0cb0\u0cc1\u0c95\u0cc0\u0cb0\u0ca4\u0ccd\u200c \u0cb8\u0cbf\u0c82\u0c97\u0ccd\u200c \u0cae\u0cbe\u0ca8\u0ccd\u200c (\u0ca1\u0cc6\u0cb2\u0ccd\u0cb2\u0cbf), \u0c9c\u0caf\u0c82\u0ca4\u0ccd\u200c \u0caf\u0cbe\u0ca6\u0cb5\u0ccd\u200c (\u0ca1\u0cc6\u0cb2\u0ccd\u0cb2\u0cbf), \u0cac\u0cc6\u0ca8\u0ccd\u200c \u0ca1\u0ccd\u0cb5\u0cbe\u0cb6\u0cc1\u00ec\u0caf\u0cbf\u0cb8\u0ccd\u200c (\u0caa\u0c82\u0c9c\u0cbe\u0cac\u0ccd\u200c), \u0c85\u0ca8\u0cc1\u0c95\u0cc2\u0cb2\u0ccd\u200c \u0cb0\u0cbe\u0caf\u0ccd\u200c (\u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c), \u0ca6\u0cc1\u0cb7\u0ccd\u0cae\u0c82\u0ca4 \u0c9a\u0cae\u0cc0\u0cb0 (\u0cb0\u0cbe\u0c9c\u0cb8\u0ccd\u0ca5\u0cbe\u0ca8\u0ccd\u200c), \u0c86\u0ccd\u0caf\u0ca1\u0c82 \u0cae\u0cbf\u0cb2\u0cc6\u00b0 (\u0cae\u0cc1\u0c82\u0cac\u0cc8), \u0c85\u0ca8\u0cbf\u0c95\u0cc7\u0ca4\u0ccd\u200c \u0c9a\u0ccc\u0ca7\u0cb0\u0cbf (\u0c86\u0cb0\u0ccd\u200c\u0cb8\u0cbf\u0cac\u0cbf).", "\u0cb9\u0cb0\u0ccd\u0cb7 \u0cad\u0ccb\u0c97\u0ccd\u0cb2\u0cc6 \u00a0\u0c87\u0cb2\u0cc6\u0cb5\u0cc6\u0ca8\u0ccd\u200c\u00a0\u0c96\u0ccd\u0caf\u0cbe\u0ca4 \u0c95\u0ccd\u0cb0\u0cbf\u0c95\u0cc6\u0c9f\u0ccd\u200c \u0ca4\u0c9c\u0ccd\u0c9e \u0cb9\u0cb0\u0ccd\u0cb7 \u0cad\u0ccb\u0c97\u0ccd\u0cb2\u0cc6 \u0c85\u0cb5\u0cb0\u0cc1 \u0c88 \u0cac\u0cbe\u0cb0\u0cbf\u0caf \u0c90\u0caa\u0cbf\u0c8e\u0cb2\u0ccd\u200c \u0cb8\u0cbe\u0ca7\u0c95\u0cb0 \u0cb9\u0ca8\u0ccd\u0ca8\u0cca\u0c82\u0ca6\u0cb0 \u0cac\u0cb3\u0c97\u0cb5\u0cc6\u0cc2\u0c82\u0ca6\u0ca8\u0ccd\u0ca8\u0cc1 \u0caa\u0ccd\u0cb0\u0c95\u0c9f\u0cbf\u0cb8\u0cbf\u0ca6\u0ccd\u0ca6\u0cbe\u0cb0\u0cc6.\u00a0", "\u0cb9\u0cb0\u0ccd\u0cb7 \u0cad\u0ccb\u0c97\u0ccd\u0cb2\u0cc6 \u0ca4\u0c82\u0ca1: \u0cb8\u0cc1\u0ca8\u0cc0\u0cb2\u0ccd\u200c \u0ca8\u0cbe\u0cb0\u0cbe\u0caf\u0ca3\u0ccd\u200c, \u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c, \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c, \u0cb0\u0cbf\u0cb7\u0cac\u0ccd\u200c \u0caa\u0c82\u0ca4\u0ccd\u200c, \u0cae\u0cb9\u0cc7\u0c82\u0ca6\u0ccd\u0cb0 \u0cb8\u0cbf\u0c82\u0c97\u0ccd\u200c \u0ca7\u0ccb\u0ca8\u0cbf (\u0ca8\u0cbe\u0caf\u0c95), \u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c, \u0c86\u0ccd\u0caf\u0c82\u0ca1\u0ccd\u0cb0\u0cc6 \u0cb0\u0cb8\u0cc6\u0cb2\u0ccd\u200c, \u0cb0\u0cb6\u0cc0\u0ca6\u0ccd\u200c \u0c96\u0cbe\u0ca8\u0ccd\u200c, \u0cb8\u0cbf\u0ca6\u0ccd\u0ca7\u0cbe\u0cb0\u0ccd\u0ca5\u0ccd \u0c95\u0ccc\u0cb2\u0ccd\u200c, \u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c, \u0c9c\u0cb8\u0ccd\u200c\u0caa\u0ccd\u0cb0\u0cc0\u0ca4\u0ccd\u200c \u0cac\u0cc1\u0cae\u0ccd\u0cb0\u0cbe.", "\u0c93\u0cb5\u0cb0\u0ccd\u200c\u0cb8\u0cc0\u0cb8\u0ccd\u200c \u0c87\u0cb2\u0cc6\u0cb5\u0cc6\u0ca8\u0ccd\u200c\u0c88 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c97\u0cae\u0ca8\u0cbe\u0cb0\u0ccd\u0cb9 \u0caa\u0ccd\u0cb0\u0ca6\u0cb0\u0ccd\u0cb6\u0ca8\u0cb5\u0cbf\u0ca4\u0ccd\u0ca4 \u0cb5\u0cbf\u0ca6\u0cc7\u0cb6\u0cbf \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0cb0 \u0ca4\u0c82\u0ca1. \u0c86\u0cb0\u0c82\u0cad\u0ca6\u0cb2\u0ccd\u0cb2\u0cb7\u0ccd\u0c9f\u0cc7 \u0cae\u0cbf\u0c82\u0c9a\u0cbf\u0ca6 \u0c95\u0ccd\u0cb0\u0cbf\u0cb8\u0ccd\u200c \u0c97\u0cc7\u0cb2\u0ccd\u200c, \u0c85\u0cb7\u0ccd\u0c9f\u0cc7\u0ca8\u0cc2 \u0caa\u0cb0\u0cbf\u0ca3\u0cbe\u0cae \u0cac\u0cc0\u0cb0\u0ca6 \u0cb6\u0c95\u0cbf\u0cac\u0ccd\u200c \u0c85\u0cb2\u0ccd\u200c \u0cb9\u0cb8\u0ca8\u0ccd\u200c \u0c88 \u0ca4\u0c82\u0ca1\u0ca6\u0cb2\u0ccd\u0cb2\u0cbf \u0cb8\u0ccd\u0ca5\u0cbe\u0ca8 \u0caa\u0ca1\u0cc6\u0ca6\u0cbf\u0cb2\u0ccd\u0cb2.", "\u0c93\u0cb5\u0cb0\u0ccd\u200c\u0cb8\u0cc0\u0cb8\u0ccd\u200c \u0c87\u0cb2\u0cc6\u0cb5\u0cc6\u0ca8\u0ccd\u200c: \u0c9c\u0cbe\u0cb8\u0ccd\u200c \u0cac\u0c9f\u0ccd\u0cb2\u0cb0\u0ccd\u200c, \u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c, \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c (\u0ca8\u0cbe\u0caf\u0c95), \u0c8e\u0cac\u0cbf \u0ca1\u0cbf \u0cb5\u0cbf\u0cb2\u0cbf\u0caf\u0cb0\u0ccd, \u0cae\u0cca\u0caf\u0cbf\u0ca8\u0ccd\u200c \u0c85\u0cb2\u0cbf, \u0ca1\u0ccd\u0cb5\u0cc7\u0ca8\u0ccd\u200c \u0cac\u0ccd\u0cb0\u0cbe\u0cb5\u0cc6\u0cc2, \u0cb0\u0cb6\u0cc0\u0ca6\u0ccd\u200c \u0c96\u0cbe\u0ca8\u0ccd\u200c, \u0cb8\u0cc1\u0ca8\u0cc0\u0cb2\u0ccd\u200c \u0ca8\u0cbe\u0cb0\u0cbe\u0caf\u0ca3\u0ccd\u200c, \u0c86\u0ccd\u0caf\u0c82\u0ca1\u0ccd\u0cb0\u0cc2\u00e9 \u0c9f\u0cc8, \u0cae\u0cc1\u0c9c\u0cc0\u0cac\u0ccd\u200c \u0c89\u0cb0\u0ccd\u200c \u0cb0\u0cc6\u0cb9\u0cae\u0cbe\u0ca8\u0ccd\u200c, \u0cb2\u0cc1\u0c82\u0c97\u0cbf \u0c8e\u0ca8\u0ccd\u200c\u0c97\u0cbf\u0ca1\u0cbf.", "\u0c8f\u0cb6\u0ccd\u0caf\u0ca8\u0ccd\u200c \u0c87\u0cb2\u0cc6\u0cb5\u0cc6\u0ca8\u0ccd\u200c\u0c87\u0ca6\u0cc1 \u0c88 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0cae\u0cbf\u0c82\u0c9a\u0cbf\u0ca6 \u0c8f\u0cb6\u0ccd\u0caf\u0ca6 \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0cb0\u0ca8\u0ccd\u0ca8\u0cb7\u0ccd\u0c9f\u0cc7 \u0c92\u0cb3\u0c97\u0cc6\u0cc2\u0c82\u0ca1\u0cbf\u0cb0\u0cc1\u0cb5 \u0ca4\u0c82\u0ca1. \u0cb8\u0cb9\u0c9c\u0cb5\u0cbe\u0c97\u0cbf\u0caf\u0cc7 \u0c87\u0ca6\u0cb0\u0cb2\u0ccd\u0cb2\u0cbf \u0cad\u0cbe\u0cb0\u0ca4\u0cc0\u0caf\u0cb0\u0ca6\u0ccd\u0ca6\u0cc7 \u0cb8\u0cbf\u0c82\u0cb9\u0caa\u0cbe\u0cb2\u0cc1. \u0c85\u0cab\u0ccd\u0c98\u0cbe\u0ca8\u0ccd\u200c, \u0cac\u0cbe\u0c82\u0c97\u0ccd\u0cb2\u0cbe, \u0ca8\u0cc7\u0caa\u0cbe\u0cb2\u0ca6 \u0c95\u0ccd\u0cb0\u0cbf\u0c95\u0cc6\u0c9f\u0cbf\u0c97\u0cb0\u0ca8\u0ccd\u0ca8\u0cc2 \u0c92\u0cb3\u0c97\u0cc6\u0cc2\u0c82\u0ca1\u0cbf\u0ca6\u0cc6.", "\u0c8f\u0cb6\u0ccd\u0caf\u0ca8\u0ccd\u200c \u0c87\u0cb2\u0cc6\u0cb5\u0cc6\u0ca8\u0ccd\u200c: \u0c95\u0cc6.\u0c8e\u0cb2\u0ccd\u200c. \u0cb0\u0cbe\u0cb9\u0cc1\u0cb2\u0ccd\u200c, \u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1, \u0cb8\u0cc2\u0cb0\u0ccd\u0caf\u0c95\u0cc1\u0cae\u0cbe\u0cb0\u0ccd\u200c \u0caf\u0cbe\u0ca6\u0cb5\u0ccd\u200c, \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf, \u0cb0\u0cbf\u0cb7\u0cac\u0ccd\u200c \u0caa\u0c82\u0ca4\u0ccd\u200c, \u0cae\u0cb9\u0cc7\u0c82\u0ca6\u0ccd\u0cb0 \u0cb8\u0cbf\u0c82\u0c97\u0ccd\u200c \u0ca7\u0ccb\u0ca8\u0cbf (\u0ca8\u0cbe\u0caf\u0c95), \u0cb6\u0c95\u0cbf\u0cac\u0ccd\u200c \u0c85\u0cb2\u0ccd\u200c \u0cb9\u0cb8\u0ca8\u0ccd\u200c, \u0cb0\u0cb6\u0cc0\u0ca6\u0ccd\u200c \u0c96\u0cbe\u0ca8\u0ccd\u200c, \u0cb8\u0c82\u0ca6\u0cc0\u0caa\u0ccd\u200c \u0cb2\u0cae\u0cbf\u0c9a\u0cbe\u0ca8\u0cc6, \u0cae\u0cc1\u0c9c\u0cc0\u0cac\u0ccd\u200c \u0c89\u0cb0\u0ccd\u200c \u0cb0\u0cc6\u0cb9\u0cae\u0cbe\u0ca8\u0ccd\u200c, \u0c89\u0cae\u0cc7\u0cb6\u0ccd\u200c \u0caf\u0cbe\u0ca6\u0cb5\u0ccd\u200c.", "\u0c85\u0ca8\u0ccd\u200c \u0c95\u0ccd\u0caf\u0cbe\u0caa\u0ccd\u0ca1\u0ccd \u00a0\u0c87\u0cb2\u0cc6\u0cb5\u0cc6\u0ca8\u0ccd\u200c\u0c87\u0ca6\u0cc1 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0cae\u0cbf\u0c82\u0c9a\u0cbf\u0ca6 \u0c86\u0ca6\u0cb0\u0cc6 \u0c88 \u0cb5\u0cb0\u0cc6\u0c97\u0cc6 \u0cad\u0cbe\u0cb0\u0ca4 \u0ca4\u0c82\u0ca1\u0cb5\u0ca8\u0ccd\u0ca8\u0cc1 \u0caa\u0ccd\u0cb0\u0ca4\u0cbf\u0ca8\u0cbf\u0ca7\u0cbf\u0cb8\u0ca6 \u0caf\u0cc1\u0cb5 \u0c86\u0c9f\u0c97\u0cbe\u0cb0\u0cb0 \u0ca4\u0c82\u0ca1. \u0c87\u0cb5\u0cb0\u0cb2\u0ccd\u0cb2\u0cbf \u0c85\u0ca8\u0cc7\u0c95\u0cb0\u0cbf\u0c97\u0cc6 \u0c9f\u0cc0\u0cae\u0ccd\u200c \u0c87\u0c82\u0ca1\u0cbf\u0caf\u0cbe \u0cac\u0cbe\u0c97\u0cbf\u0cb2\u0cc1 \u0ca4\u0cc6\u0cb0\u0cc6\u0caf\u0cc1\u0cb5 \u0cb8\u0cbe\u0ca7\u0ccd\u0caf\u0ca4\u0cc6 \u0c87\u0ca6\u0cc6.", "\u0c85\u0ca8\u0ccd\u200c \u0c95\u0ccd\u0caf\u0cbe\u0caa\u0ccd\u0ca1\u0ccd \u0c87\u0cb2\u0cc6\u0cb5\u0cc6\u0ca8\u0ccd\u200c: \u0caa\u0cc3\u0ca5\u0ccd\u0cb5\u0cbf \u0cb6\u0cbe, \u0c87\u0cb6\u0cbe\u0ca8\u0ccd\u200c \u0c95\u0cbf\u0cb6\u0ca8\u0ccd\u200c, \u0cb8\u0cc2\u0cb0\u0ccd\u0caf\u0c95\u0cc1\u0cae\u0cbe\u0cb0\u0ccd\u200c \u0caf\u0cbe\u0ca6\u0cb5\u0ccd\u200c, \u0cb6\u0cc1\u0cad\u0cae\u0ca8\u0ccd\u200c \u0c97\u0cbf\u0cb2\u0ccd\u200c, \u0c95\u0cc3\u0ca3\u0cbe\u0cb2\u0ccd\u200c \u0caa\u0cbe\u0c82\u0ca1\u0ccd\u0caf, \u0c95\u0cc3\u0cb7\u0ccd\u0ca3\u0caa\u0ccd\u0caa \u0c97\u0ccc\u0ca4\u0cae\u0ccd\u200c, \u0cae\u0cbe\u0caf\u0cbe\u0c82\u0c95\u0ccd\u200c \u0cae\u0cbe\u0cb0\u0ccd\u0c95\u0c82\u0ca1\u0cc6, \u0c8e\u0c82. \u0caa\u0ccd\u0cb0\u0cb8\u0cbf\u0ca6\u0ccd\u0ca7\u0ccd \u0c95\u0cc3\u0cb7\u0ccd\u0ca3, \u0cb8\u0cbf\u0ca6\u0ccd\u0ca7\u0cbe\u0cb0\u0ccd\u0ca5\u0ccd \u0c95\u0ccc\u0cb2\u0ccd\u200c, \u0c85\u0c82\u0c95\u0cbf\u0ca4\u0ccd\u200c \u0cb0\u0c9c\u0caa\u0cc2\u0ca4\u0ccd\u200c.", "\u0c8e\u0c95\u0ccd\u0cb8\u0ccd\u200c\u0c9f\u0ccd\u0cb0\u0cbe \u0c87\u0ca8\u0ccd\u0ca8\u0cbf\u0c82\u0c97\u0ccd\u0cb8\u0ccd\u200c\u00a0\u0c9a\u0cc6\u0ca8\u0ccd\u0ca8\u0cc8 \u0cb8\u0cc2\u0caa\u0cb0\u0ccd\u200c \u0c95\u0cbf\u0c82\u0c97\u0ccd\u0cb8\u0ccd\u200c \u0c85\u0ca4\u0cc0 \u0cb9\u0cc6\u0c9a\u0ccd\u0c9a\u0cc1 3 \u0cb8\u0cb2 \u0c90\u0caa\u0cbf\u0c8e\u0cb2\u0ccd\u200c \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0c97\u0cc6\u0ca6\u0ccd\u0ca6 2\u0ca8\u0cc7 \u0ca4\u0c82\u0ca1\u0cb5\u0cbe\u0c97\u0cbf \u0cae\u0cc2\u0ca1\u0cbf\u0cac\u0c82\u0ca4\u0cc1. \u0cae\u0cca\u0ca6\u0cb2 \u0ca4\u0c82\u0ca1 \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c.", "\u0c9a\u0cc6\u0ca8\u0ccd\u0ca8\u0cc8 \u0cb8\u0cc2\u0caa\u0cb0\u0ccd\u200c \u0c95\u0cbf\u0c82\u0c97\u0ccd\u0cb8\u0ccd\u200c \u0c9f\u0cbf20 \u0cae\u0cbe\u0ca6\u0cb0\u0cbf\u0caf \u0c95\u0cc2\u0c9f\u0ca6\u0cb2\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0c97\u0cc6\u0ca6\u0ccd\u0ca6 \u0caf\u0cbe\u0ca6\u0cbf\u0caf\u0cb2\u0ccd\u0cb2\u0cbf 2\u0ca8\u0cc7 \u0cb8\u0ccd\u0ca5\u0cbe\u0ca8 \u0caa\u0ca1\u0cc6\u0caf\u0cbf\u0ca4\u0cc1 (5 \u0caa\u0ccd\u0cb0\u0cb6\u0cb8\u0ccd\u0ca4\u0cbf). \u0cb8\u0cbf\u0caf\u0cbe\u0cb2\u0ccd\u200c\u0c95\u0ccb\u0c9f\u0ccd\u200c \u0cb8\u0ccd\u0c9f\u0cbe\u0cb2\u0cbf\u0caf\u0ca8\u0ccd\u0cb8\u0ccd\u200c 8 \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0c97\u0cc6\u0ca6\u0ccd\u0ca6\u0cc1 \u0c85\u0c97\u0ccd\u0cb0\u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0ca6\u0cc6. \u0cb8\u0cbf\u0caf\u0cbe\u0cb2\u0ccd\u200c\u0c95\u0ccb\u0c9f\u0ccd\u200c \u0cae\u0ca4\u0ccd\u0ca4\u0cc1 \u0c9a\u0cc6\u0ca8\u0ccd\u0ca8\u0cc8 \u0cb8\u0cb0\u0ccd\u0cb5\u0cbe\u0ca7\u0cbf\u0c95 9 \u0cb8\u0cb2 \u0c9f\u0cbf20 \u0c95\u0cc2\u0c9f\u0ca6 \u0cab\u0cc8\u0ca8\u0cb2\u0ccd\u200c \u0ca4\u0cb2\u0cc1\u0caa\u0cbf\u0ca6 \u0ca6\u0cbe\u0c96\u0cb2\u0cc6 \u0cb9\u0cca\u0c82\u0ca6\u0cbf\u0cb5\u0cc6.", "\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0c86\u0ca1\u0cbf\u0ca6 \u0c88 \u0c8b\u0ca4\u0cc1\u0cb5\u0cbf\u0ca8 \u0c8e\u0cb2\u0ccd\u0cb2 4 \u0caa\u0c82\u0ca6\u0ccd\u0caf\u0c97\u0cb3\u0cb2\u0ccd\u0cb2\u0cc2 \u0c9a\u0cc6\u0ca8\u0ccd\u0ca8\u0cc8 \u0c9c\u0caf \u0cb8\u0cbe\u0ca7\u0cbf\u0cb8\u0cbf\u0ca4\u0cc1. \u0c90\u0caa\u0cbf\u0c8e\u0cb2\u0ccd\u200c \u0c8b\u0ca4\u0cc1\u0cb5\u0cc6\u0cc2\u0c82\u0ca6\u0cb0\u0cb2\u0ccd\u0cb2\u0cbf \u0ca4\u0c82\u0ca1\u0cb5\u0cc6\u0cc2\u0c82\u0ca6\u0cc1 \u0ca8\u0cbf\u0cb0\u0ccd\u0ca6\u0cbf\u0cb7\u0ccd\u0c9f \u0c8e\u0ca6\u0cc1\u0cb0\u0cbe\u0cb3\u0cbf \u0cb5\u0cbf\u0cb0\u0cc1\u0ca6\u0ccd\u0ca7 4 \u0c9c\u0caf \u0cb8\u0cbe\u0ca7\u0cbf\u0cb8\u0cbf\u0ca6 \u0caa\u0ccd\u0cb0\u0ca5\u0cae \u0ca8\u0cbf\u0ca6\u0cb0\u0ccd\u0cb6\u0ca8 \u0c87\u0ca6\u0cbe\u0c97\u0cbf\u0ca6\u0cc6.", "\u0cae\u0cb9\u0cc7\u0c82\u0ca6\u0ccd\u0cb0 \u0cb8\u0cbf\u0c82\u0c97\u0ccd\u200c \u0ca7\u0ccb\u0ca8\u0cbf 3 \u0c90\u0caa\u0cbf\u0c8e\u0cb2\u0ccd\u200c \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0c9c\u0caf\u0cbf\u0cb8\u0cbf\u0ca6 2\u0ca8\u0cc7 \u0ca8\u0cbe\u0caf\u0c95\u0ca8\u0cc6\u0ca8\u0cbf\u0cb8\u0cbf\u0ca6\u0cb0\u0cc1. \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae \u0cae\u0cca\u0ca6\u0cb2\u0cbf\u0c97. \u0c97\u0ccc\u0ca4\u0cae\u0ccd\u200c \u0c97\u0c82\u0cad\u0cc0\u0cb0\u0ccd\u200c \u0c85\u0ca8\u0c82\u0ca4\u0cb0\u0ca6 \u0cb8\u0ccd\u0ca5\u0cbe\u0ca8\u0ca6\u0cb2\u0ccd\u0cb2\u0cbf\u0ca6\u0ccd\u0ca6\u0cbe\u0cb0\u0cc6 (2 \u0cb8\u0cb2 \u0c9a\u0cbe\u0c82\u0caa\u0cbf\u0caf\u0ca8\u0ccd\u200c).", "\u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1 \u0cb8\u0cb0\u0ccd\u0cb5\u0cbe\u0ca7\u0cbf\u0c95 4 \u0c90\u0caa\u0cbf\u0c8e\u0cb2\u0ccd\u200c \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0cb5\u0cbf\u0c9c\u0cc7\u0ca4 \u0ca4\u0c82\u0ca1\u0ca6 2\u0ca8\u0cc7 \u0cb8\u0ca6\u0cb8\u0ccd\u0caf\u0ca8\u0cc6\u0ca8\u0cbf\u0cb8\u0cbf\u0ca6\u0cb0\u0cc1. \u0c87\u0ca6\u0c95\u0ccd\u0c95\u0cc2 \u0cae\u0cc1\u0ca8\u0ccd\u0ca8 \u0c85\u0cb5\u0cb0\u0cc1 3 \u0cb8\u0cb2 \u0cae\u0cc1\u0c82\u0cac\u0cc8 \u0ca4\u0c82\u0ca1\u0ca6 \u0c97\u0cc6\u0cb2\u0cc1\u0cb5\u0cbf\u0ca8 \u0cb8\u0c82\u0cad\u0ccd\u0cb0\u0cae\u0ca6\u0cb2\u0ccd\u0cb2\u0cbf \u0cad\u0cbe\u0c97\u0cbf\u0caf\u0cbe\u0c97\u0cbf\u0ca6\u0ccd\u0ca6\u0cb0\u0cc1. \u0c88 \u0caf\u0cbe\u0ca6\u0cbf\u0caf\u0cb2\u0ccd\u0cb2\u0cbf\u0cb0\u0cc1\u0cb5 \u0cae\u0ca4\u0ccd\u0ca4\u0cc2\u0cac\u0ccd\u0cac \u0c86\u0c9f\u0c97\u0cbe\u0cb0 \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae.", "\u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf 4\u0ca8\u0cc7, \u0c88 \u0c8b\u0ca4\u0cc1\u0cb5\u0cbf\u0ca8\u0cb2\u0ccd\u0cb2\u0cbf 2\u0ca8\u0cc7 \u0cb6\u0ca4\u0c95 \u0cb9\u0cca\u0ca1\u0cc6\u0ca6\u0cb0\u0cc1. \u0c89\u0cb3\u0cbf\u0ca6 \u0cb8\u0cb0\u0ccd\u0cb5\u0cbe\u0ca7\u0cbf\u0c95 \u0c90\u0caa\u0cbf\u0c8e\u0cb2\u0ccd\u200c \u0cb6\u0ca4\u0c95 \u0cb8\u0cbe\u0ca7\u0c95\u0cb0\u0cc6\u0c82\u0ca6\u0cb0\u0cc6 \u0c95\u0ccd\u0cb0\u0cbf\u0cb8\u0ccd\u200c \u0c97\u0cc7\u0cb2\u0ccd\u200c (6) \u0cae\u0ca4\u0ccd\u0ca4\u0cc1 \u0cb5\u0cbf\u0cb0\u0cbe\u0c9f\u0ccd\u200c \u0c95\u0cc6\u0cc2\u0cb9\u0ccd\u0cb2\u0cbf (4).", "\u0ca7\u0ccb\u0ca8\u0cbf \u0c9f\u0cbf20 \u0ca8\u0cbe\u0caf\u0c95\u0ca8\u0cbe\u0c97\u0cbf 7 \u0cab\u0cc8\u0ca8\u0cb2\u0ccd\u200c\u0c97\u200c\u0cb3\u0cb2\u0ccd\u0cb2\u0cbf \u0c97\u0cc6\u0ca6\u0ccd\u0ca6 \u0cb8\u0cbe\u0ca7\u0ca8\u0cc6\u0c97\u0cc8\u0ca6\u0cb0\u0cc1. \u0c87\u0ca6\u0cc1 \u0ca7\u0ccb\u0ca8\u0cbf \u0ca8\u0cbe\u0caf\u0c95\u0ca4\u0ccd\u0cb5\u0ca6 12\u0ca8\u0cc7 \u0c9f\u0cbf20 \u0cab\u0cc8\u0ca8\u0cb2\u0ccd\u200c. \u0cb6\u0ccb\u0caf\u0cbf\u0cac\u0ccd\u200c \u0cae\u0cb2\u0cbf\u0c95\u0ccd\u200c \u0cae\u0ca4\u0ccd\u0ca4\u0cc1 \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae 5 \u0c9f\u0cbf20 \u0caa\u0ccd\u0cb0\u0cb6\u0cb8\u0ccd\u0ca4\u0cbf \u0c97\u0cc6\u0ca6\u0ccd\u0ca6 \u0ca8\u0cbe\u0caf\u0c95\u0cb0\u0cbe\u0c97\u0cbf\u0ca6\u0ccd\u0ca6\u0cbe\u0cb0\u0cc6.", "\u0ca1\u0ccd\u0cb5\u0cc7\u0ca8\u0ccd\u200c \u0cac\u0ccd\u0cb0\u0cbe\u0cb5\u0cc6\u0cc2 11 \u0c9f\u0cbf20 \u0c95\u0cc2\u0c9f\u0ca6 \u0cab\u0cc8\u0ca8\u0cb2\u0ccd\u200c \u0c97\u0cc6\u0ca6\u0ccd\u0ca6 \u0ca4\u0c82\u0ca1\u0ca6 \u0cb8\u0ca6\u0cb8\u0ccd\u0caf\u0ca8\u0cc6\u0c82\u0cac \u0cb9\u0cc6\u0c97\u0ccd\u0c97\u0cb3\u0cbf\u0c95\u0cc6\u0c97\u0cc6 \u0caa\u0cbe\u0ca4\u0ccd\u0cb0\u0cb0\u0cbe\u0ca6\u0cb0\u0cc1. \u0c87\u0cb5\u0cb0\u0cbf\u0c97\u0cbf\u0c82\u0ca4 \u0cae\u0cc1\u0c82\u0ca6\u0cbf\u0cb0\u0cc1\u0cb5 \u0c8f\u0c95\u0cc8\u0c95 \u0c86\u0c9f\u0c97\u0cbe\u0cb0 \u0c95\u0cc8\u0cb0\u0ca8\u0ccd\u200c \u0caa\u0cca\u0cb2\u0cbe\u0cb0\u0ccd\u0ca1\u0ccd\u200c (12 \u0cab\u0cc8\u0ca8\u0cb2\u0ccd\u200c \u0c97\u0cc6\u0cb2\u0cc1\u0cb5\u0cc1). \u0cad\u0cbe\u0cb0\u0ca4\u0cc0\u0caf \u0ca6\u0cbe\u0c96\u0cb2\u0cc6 \u0cb8\u0cc1\u0cb0\u0cc7\u0cb6\u0ccd\u200c \u0cb0\u0cc8\u0ca8\u0cbe, \u0cb0\u0ccb\u0cb9\u0cbf\u0ca4\u0ccd\u200c \u0cb6\u0cb0\u0ccd\u0cae, \u0c8e\u0c82.\u0c8e\u0cb8\u0ccd\u200c. \u0ca7\u0ccb\u0ca8\u0cbf \u0cae\u0ca4\u0ccd\u0ca4\u0cc1 \u0c85\u0c82\u0cac\u0cbe\u0c9f\u0cbf \u0cb0\u0cbe\u0caf\u0cc1\u0ca1\u0cc1 \u0cb9\u0cc6\u0cb8\u0cb0\u0cb2\u0ccd\u0cb2\u0cbf\u0ca6\u0cc6 (8).\u00a0", "\u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c \u0c90\u0caa\u0cbf\u0c8e\u0cb2\u0ccd\u200c \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6 \u0ca6\u0cbe\u0c96\u0cb2\u0cc6 \u0cb8\u0ccd\u0ca5\u0cbe\u0caa\u0cbf\u0cb8\u0cbf\u0ca6\u0cb0\u0cc1 (\u0c85\u0c9c\u0cc7\u0caf 117). 2014\u0cb0 \u0c95\u0cc6\u0c95\u0cc6\u0c86\u0cb0\u0ccd\u200c \u0c8e\u0ca6\u0cc1\u0cb0\u0cbf\u0ca8 \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u0caa\u0c82\u0c9c\u0cbe\u0cac\u0ccd\u200c \u0ca4\u0c82\u0ca1\u0ca6 \u0cb5\u0cc3\u0ca6\u0ccd\u0ca7\u0cbf\u0cae\u0cbe\u0ca8\u0ccd\u200c \u0cb8\u0cbe\u0cb9\u0cbe \u0c85\u0c9c\u0cc7\u0caf 115 \u0cb0\u0ca8\u0ccd\u200c \u0cb9\u0cca\u0ca1\u0cc6\u0ca6 \u0ca6\u0cbe\u0c96\u0cb2\u0cc6 \u0caa\u0ca4\u0ca8\u0c97\u0cc6\u0cc2\u0c82\u0ca1\u0cbf\u0ca4\u0cc1.", "\u0cb6\u0cc7\u0ca8\u0ccd\u200c \u0cb5\u0cbe\u0c9f\u0ccd\u0cb8\u0ca8\u0ccd\u200c \u0c9f\u0cbf20 \u0c95\u0cc2\u0c9f\u0ca6 \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c85\u0ca4\u0cc0 \u0cb9\u0cc6\u0c9a\u0ccd\u0c9a\u0cc1 \u0cb0\u0ca8\u0ccd\u200c \u0cac\u0cbe\u0cb0\u0cbf\u0cb8\u0cbf\u0ca6 \u0cb8\u0cbe\u0ca7\u0c95\u0cb0 \u0caf\u0cbe\u0ca6\u0cbf\u0caf\u0cb2\u0ccd\u0cb2\u0cbf 2\u0ca8\u0cc7 \u0cb8\u0ccd\u0ca5\u0cbe\u0ca8 \u0c85\u0cb2\u0c82\u0c95\u0cb0\u0cbf\u0cb8\u0cbf\u0ca6\u0cb0\u0cc1 (\u0c85\u0c9c\u0cc7\u0caf 117). \u0c95\u0cb3\u0cc6\u0ca6 \u0cb5\u0cb0\u0ccd\u0cb7\u0ca6 \u0cac\u0cbe\u0c82\u0c97\u0ccd\u0cb2\u0cbe\u0ca6\u0cc7\u0cb6\u0ccd\u200c \u0caa\u0ccd\u0cb0\u0cc0\u0cae\u0cbf\u0caf\u0cb0\u0ccd\u200c \u0cb2\u0cc0\u0c97\u0ccd\u200c \u0cab\u0cc8\u0ca8\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c95\u0ccd\u0cb0\u0cbf\u0cb8\u0ccd\u200c \u0c97\u0cc7\u0cb2\u0ccd\u200c \u0c85\u0c9c\u0cc7\u0caf 126 \u0cb0\u0ca8\u0ccd\u200c \u0c85\u0cac\u0ccd\u0cac\u0cb0\u0cbf\u0cb8\u0cbf\u0ca6\u0ccd\u0ca6\u0cc1 \u0ca6\u0cbe\u0c96\u0cb2\u0cc6.", "\u0ca7\u0ccb\u0ca8\u0cbf \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf \u0c85\u0ca4\u0ccd\u0caf\u0ca7\u0cbf\u0c95 \u0cb8\u0ccd\u0c9f\u0c82\u0caa\u0cbf\u0c82\u0c97\u0ccd\u200c \u0cae\u0cbe\u0ca1\u0cbf\u0ca6 \u0c95\u0cc0\u0caa\u0cb0\u0ccd\u200c \u0c8e\u0ca8\u0cbf\u0cb8\u0cbf\u0ca6\u0cb0\u0cc1 (33). \u0cb0\u0cbe\u0cac\u0cbf\u0ca8\u0ccd\u200c \u0c89\u0ca4\u0ccd\u0ca4\u0caa\u0ccd\u0caa \u0c85\u0cb5\u0cb0 32 \u0cb8\u0ccd\u0c9f\u0c82\u0caa\u0cbf\u0c82\u0c97\u0ccd\u200c \u0ca6\u0cbe\u0c96\u0cb2\u0cc6 \u0caa\u0ca4\u0ca8\u0c97\u0cc6\u0cc2\u0c82\u0ca1\u0cbf\u0ca4\u0cc1.", "\u0c85\u0c82\u0c95\u0cbf \u0cb8\u0c82\u0c96\u0ccd\u0caf\u0cc6\u0caf\u0cb2\u0ccd\u0cb2\u0cbf \u00a0\u0c90\u0caa\u0cbf\u0c8e\u0cb2\u0ccd\u200c-2018\u0c85\u0ca4\u0ccd\u0caf\u0cc1\u0ca4\u0ccd\u0ca4\u0cae \u0cac\u0ccc\u0cb2\u0cbf\u0c82\u0c97\u0ccd\u200c: \u0caa\u0c82\u0c9c\u0cbe\u0cac\u0ccd\u200c\u0ca8 \u0c85\u0c82\u0c95\u0cbf\u0ca4\u0ccd\u200c \u0cb0\u0c9c\u0caa\u0cc2\u0ca4\u0ccd\u200c (\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 14\u0c95\u0ccd\u0c95\u0cc6 5). \u0c88 \u0c90\u0caa\u0cbf\u0c8e\u0cb2\u0ccd\u200c\u0ca8\u0cb2\u0ccd\u0cb2\u0cbf 5 \u0cb5\u0cbf\u0c95\u0cc6\u0c9f\u0ccd\u200c \u0c95\u0cbf\u0ca4\u0ccd\u0ca4 \u0c8f\u0c95\u0cc8\u0c95 \u0cac\u0ccc\u0cb2\u0cb0\u0ccd\u200c.\u0c85\u0ca4\u0ccd\u0caf\u0ca7\u0cbf\u0c95 \u0c85\u0cb0\u0ccd\u0ca7 \u0cb6\u0ca4\u0c95: \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c (8).\u00a0\u0cb6\u0cbf\u0c96\u0cb0\u0ccd\u200c \u0ca7\u0cb5\u0ca8\u0ccd\u200c (12 \u0c95\u0ccd\u0caf\u0cbe\u0c9a\u0ccd\u200c). 10 \u0caa\u0ccd\u0cb2\u0cb8\u0ccd\u200c \u0c95\u0ccd\u0caf\u0cbe\u0c9a\u0ccd\u200c \u0caa\u0ca1\u0cc6\u0ca6 \u0c89\u0cb3\u0cbf\u0ca6 \u0cab\u0cc0\u0cb2\u0ccd\u0ca1\u0cb0\u0ccd\u200c\u0c97\u0cb3\u0cc6\u0c82\u0ca6\u0cb0\u0cc6 \u0cb0\u0cb5\u0cc0\u0c82\u0ca6\u0ccd\u0cb0 \u0c9c\u0ca1\u0cc7\u0c9c (11) \u0cae\u0ca4\u0ccd\u0ca4\u0cc1 \u0c95\u0cc6. \u0c97\u0ccc\u0ca4\u0cae\u0ccd\u200c (10).\u0ca6\u0cbf\u0ca8\u0cc7\u0cb6\u0ccd\u200c \u0c95\u0cbe\u0cb0\u0ccd\u0ca4\u0cbf\u0c95\u0ccd\u200c (18 \u0c95\u0ccd\u0caf\u0cbe\u0c9a\u0ccd\u200c/\u0cb8\u0ccd\u0c9f\u0c82\u0caa\u0cbf\u0c82\u0c97\u0ccd\u200c).\u0c85\u0ca4\u0ccd\u0caf\u0ca7\u0cbf\u0c95 \u0cb5\u0cbf\u0c95\u0cc6\u0c9f\u0ccd\u200c: \u0c86\u0ccd\u0caf\u0c82\u0ca1\u0ccd\u0cb0\u0cc2\u00e9 \u0c9f\u0cc8 (14 \u0caa\u0c82\u0ca6\u0ccd\u0caf, 24 \u0cb5\u0cbf\u0c95\u0cc6\u0c9f\u0ccd\u200c). \u0c9f\u0cc8 \u0c88 \u0cb8\u0cb2 3 \u0cb8\u0cb2 4 \u0cb5\u0cbf\u0c95\u0cc6\u0c9f\u0ccd\u200c \u0c89\u0cb0\u0cc1\u0cb3\u0cbf\u0cb8\u0cbf\u0ca6\u0ccd\u0ca6\u0cc1, \u0c87\u0ca6\u0cc1 \u0c90\u0caa\u0cbf\u0c8e\u0cb2\u0ccd\u200c \u0ca6\u0cbe\u0c96\u0cb2\u0cc6.\u0c85\u0ca4\u0ccd\u0caf\u0ca7\u0cbf\u0c95 \u0cb8\u0cbf\u0c95\u0ccd\u0cb8\u0cb0\u0ccd\u200c: \u0cb0\u0cbf\u0cb7\u0cac\u0ccd\u200c \u0caa\u0c82\u0ca4\u0ccd\u200c (37).\u00a0\u0c85\u0ca4\u0ccd\u0caf\u0ca7\u0cbf\u0c95 \u0cac\u0ccc\u0c82\u0ca1\u0cb0\u0cbf: \u0cb0\u0cbf\u0cb7\u0cac\u0ccd\u200c \u0caa\u0c82\u0ca4\u0ccd\u200c (68).\u0c85\u0ca4\u0cc0 \u0c95\u0ca1\u0cbf\u0cae\u0cc6 \u0cb8\u0ccd\u0c95\u0ccb\u0cb0\u0ccd\u200c: \u0cae\u0cc1\u0c82\u0cac\u0cc8 \u0c87\u0c82\u0ca1\u0cbf\u0caf\u0ca8\u0ccd\u0cb8\u0ccd\u200c (\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 87 \u0c86\u0cb2\u0ccc\u0c9f\u0ccd\u200c).\u0cb8\u0cb0\u0ccd\u0cb5\u0cbe\u0ca7\u0cbf\u0c95 \u0cb5\u0cc8\u0caf\u0c95\u0ccd\u0ca4\u0cbf\u0c95 \u0cae\u0cca\u0ca4\u0ccd\u0ca4: \u0cb0\u0cbf\u0cb7\u0cac\u0ccd\u200c \u0caa\u0c82\u0ca4\u0ccd\u200c (\u0cb9\u0cc8\u0ca6\u0cb0\u0cbe\u0cac\u0cbe\u0ca6\u0ccd\u200c \u0cb5\u0cbf\u0cb0\u0cc1\u0ca6\u0ccd\u0ca7 \u0c85\u0c9c\u0cc7\u0caf 128 \u0cb0\u0ca8\u0ccd\u200c).\u0c85\u0ca4\u0ccd\u0caf\u0ca7\u0cbf\u0c95 \u0ca1\u0cbe\u0c9f\u0ccd\u200c \u0cac\u0cbe\u0cb2\u0ccd\u200c: \u0cb0\u0cb6\u0cc0\u0ca6\u0ccd\u200c \u0c96\u0cbe\u0ca8\u0ccd\u200c (167).\u00a0\u0c85\u0ca4\u0ccd\u0caf\u0ca7\u0cbf\u0c95 \u0cb8\u0ccd\u0c95\u0ccb\u0cb0\u0ccd\u200c: 6\u0c95\u0ccd\u0c95\u0cc6 245-\u0c95\u0cc6\u0c95\u0cc6\u0c86\u0cb0\u0ccd\u200c. \u0c8e\u0ca6\u0cc1\u0cb0\u0cbe\u0cb3\u0cbf-\u0caa\u0c82\u0c9c\u0cbe\u0cac\u0ccd\u200c.\u0caa\u0c82\u0ca6\u0ccd\u0caf\u0cb5\u0cc6\u0cc2\u0c82\u0ca6\u0cb0 \u0c85\u0ca4\u0ccd\u0caf\u0ca7\u0cbf\u0c95 \u0cae\u0cca\u0ca4\u0ccd\u0ca4: 459 \u0cb0\u0ca8\u0ccd\u200c (\u0c95\u0cc6\u0c95\u0cc6\u0c86\u0cb0\u0ccd\u200c-\u0caa\u0c82\u0c9c\u0cbe\u0cac\u0ccd\u200c \u0ca8\u0ca1\u0cc1\u0cb5\u0cbf\u0ca8 \u0c87\u0c82\u0ca6\u0ccb\u0cb0\u0ccd\u200c \u0caa\u0c82\u0ca6\u0ccd\u0caf).\u0c85\u0ca4\u0ccd\u0caf\u0ca7\u0cbf\u0c95 \u0cb0\u0ca8\u0ccd\u200c: \u0c95\u0cc7\u0ca8\u0ccd\u200c \u0cb5\u0cbf\u0cb2\u0cbf\u0caf\u0cae\u0ccd\u0cb8\u0ca8\u0ccd\u200c (735).\u0c95\u0cc2\u0c9f\u0ca6 \u0cb8\u0cbf\u0c95\u0ccd\u0cb8\u0cb0\u0ccd: 872 (\u0c87\u0ca6\u0cc1 \u0c90\u0caa\u0cbf\u0c8e\u0cb2\u0ccd\u200c \u0c8b\u0ca4\u0cc1\u0cb5\u0cbf\u0ca8 \u0ca6\u0cbe\u0c96\u0cb2\u0cc6)."], "title": "\u0c90\u0caa\u0cbf\u0c8e\u0cb2\u0ccd  2018 \u0c85\u0caa\u0ccd\u0caa\u0c82\u0ca6\u0cbf\u0cb0\u0cc1 \u0c97\u0cc6\u0ca6\u0ccd\u0ca6\u0cc1 \u0cac\u0cc0\u0c97\u0cbf\u0ca6\u0cb0\u0cc1..."}
]